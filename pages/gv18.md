---
layout: page
title: Giovanni 18
---
[<-indietro](gv17.html) [avanti ->](gv19.html)

--------------------------------

### <a href="" id="giovanni_18">Giovanni 18</a>

#### <a href="" id="l_arresto">L'arresto</a>

<sup>1-2</sup> Dopo questo discorso, Gesù attraversò il torrente Chidròn e entrò in un uliveto insieme agli allievi. Giuda, il traditore, conosceva bene quel posto, perché Gesù ci andava spesso con loro.

<sup>3-9</sup> Giuda si fece accompagnare da alcune guardie del Consiglio dei Sacerdoti <sup><a href="#fn__1" id="fnt__1" class="fn_top">1)</a></sup> e da una squadra <sup><a href="#fn__2" id="fnt__2" class="fn_top">2)</a></sup> di soldati. Tutti insieme entrarono nell'uliveto con armi, torce e lanterne. Gesù, che sapeva perfettamente quello che doveva succedere, si fece avanti e chiese: “Chi cercate?” “Gesù di Nazaret”, risposero. “Io, sono”, disse Gesù (e Giuda, il traditore, era lì davanti). Alle parole “Io, sono” tutti indietreggiarono e caddero a terra. Di nuovo Gesù domandò: “Chi cercate?” E loro: “Gesù di Nazaret.” “Ve l’ho già detto che sono io!” disse Gesù. “Se cercate me, lasciate andare questi altri.” Così si avverava l'anticipazione fatta da Gesù: *“Di quelli che mi hai dato, non ne ho perso nessuno.”*

<sup>10-11</sup> Simon Pietro sfoderò una spada e con un colpo staccò l’orecchio destro di Malco, servo del Sacerdote Capo. Ma Gesù lo riprese: “Metti via quella spada! Devo prendere questa medicina amara che mio Padre mi ha dato.”

<sup>12</sup> I soldati, il capitano e le guardie presero Gesù e lo legarono.

<sup>13-14</sup> Prima lo portarono da Anna, suocero del Sacerdote Capo per quell'anno, Caiàfa. Caiàfa era quello che aveva detto agli altri capi ebrei: “È meglio farne morire uno per tutti.”

<sup>15-17</sup> Intanto Simon Pietro seguiva Gesù da lontano, insieme ad un altro allievo, che conosceva il Sacerdote Capo. L'altro riuscì ad entrare con Gesù nel cortile del palazzo del Sacerdote Capo; Pietro, invece, rimase fuori dal cancello. Allora l’altro parlò alla portinaia, e così entrò anche Pietro. Lei però chiese a Pietro: “Sei anche tu un allievo di Gesù?” “No!” rispose lui.

<sup>18</sup> Intanto i servi e le guardie avevano acceso un fuoco e se ne stavano lì attorno a scaldarsi, perché faceva freddo. Anche Pietro si mise lì in piedi con loro, vicino al fuoco.

#### <a href="" id="il_processo">Il processo</a>

<sup>19-21</sup> Intanto, il Sacerdote Capo <sup><a href="#fn__3" id="fnt__3" class="fn_top">3)</a></sup> incominciò ad interrogare Gesù; gli faceva domande sui suoi seguaci e sulle cose che insegnava. Gesù rispose: “Tutti conoscono il mio messaggio, perché ho sempre insegnato nei luoghi di culto e nel Tempio, dove si riuniscono tutti gli Ebrei. Non ho mai detto nulla in privato che non avessi già detto in pubblico. Perché interroghi me? Chiedi, invece, a quelli che mi hanno ascoltato. Ce ne sono alcuni anche qui, e sanno bene che cosa ho detto!”

<sup>22-23</sup> Non aveva finito di parlare che uno dei soldati presenti gli diede uno schiaffo: “È questo il modo di rispondere al Sacerdote Capo?” urlò. “Se ho detto qualcosa di male, dimostralo!” rispose Gesù. “Se invece ho detto la verità, perché mi colpisci?”

<sup>24</sup> Allora Anna mandò Gesù, sempre legato, dal Sacerdote Capo Caiàfa.

<sup>25</sup> Simon Pietro, intanto, era ancora vicino al fuoco. Ad un certo punto gli chiesero di nuovo: “Ma non sei anche tu uno dei suoi allievi?” “Ma anche no!” rispose Pietro.

<sup>26-27</sup> Ma uno dei servi del Sacerdote Capo, parente di quello a cui Pietro aveva tagliato l’orecchio, gli disse: “Mi sembra di averti visto con Gesù nell'orto degli Ulivi.” Di nuovo Pietro negò. In quel momento un gallo cantò.

<sup>28</sup> L'interrogatorio di Gesù davanti a Caiàfa terminò alle prime ore del mattino. Poi, lo portarono al Pretorio, il palazzo del governatore romano. I suoi accusatori non volevano entrare: per non contaminarsi, dicevano, altrimenti non avrebbero potuto mangiare l'agnello di Pasqua <sup><a href="#fn__4" id="fnt__4" class="fn_top">4)</a></sup>.

<sup>29-32</sup> Così, il governatore Pilato uscì e chiese: “Qual'è l'accusa contro questo signore? Cosa ha combinato?” “Non l'avremmo arrestato, se non fosse un criminale!” risposero gli accusatori, risentiti. “Allora portatevelo via e giudicatelo voi, secondo le vostre leggi!” rispose Pilato. “Ma… noi vogliamo che sia condannato a morte”, replicarono, “e per farlo ci vuole il tuo consenso.” Così si avveravano le parole di Gesù, che aveva predetto in che modo sarebbe stato ucciso.

<sup>33-37</sup> Allora Pilato rientrò nel palazzo e chiamò Gesù: “Sei tu il 'Re degli Ebrei'?” gli chiese. “Me lo chiedi tu, di tua iniziativa, o te l'hanno raccontato?” chiese a sua volta Gesù. “Sono mica un Ebreo” ribatté Pilato. “Sono stati i tuoi compaesani e i capi sacerdoti a portarti qui. Perché? Che cosa hai fatto?” Gesù rispose: “Io non sono un re di questo mondo. Se lo fossi, le mie guardie avrebbero già combattuto per non farmi arrestare dai capi ebrei. Ma il mio governo non è di questa terra!” “Allora, sei un re, o no?” disse Pilato. “Sì”, rispose Gesù. “Sono nato per questo. Sono venuto per portare la verità al mondo, e tutti quelli che amano la verità sono miei seguaci.” “Ma che cos'è la verità?!” esclamò Pilato.

<sup>38-40</sup> Pilato uscì di nuovo e disse alla folla: “Questo signore non ha fatto nulla di male. Siccome, ogni anno, in occasione della Pasqua, avete la tradizione di chiedermi il rilascio di un condannato, che ne dite se vi libero il re dei Ebrei?” Ma tutti gridarono: “No! Non liberare lui, dacci Barabba!” Barabba era un brigante.

--------------------------------
<sup><a href="#fnt__1" id="fn__1" class="fn_bot">1)</a></sup>
Sanhedrin o Sinedrio

<sup><a href="#fnt__2" id="fn__2" class="fn_bot">2)</a></sup>
letteralmente 'una coorte', un raggruppamento di seicento soldati

<sup><a href="#fnt__3" id="fn__3" class="fn_bot">3)</a></sup>
Anna era stato Sacerdote Capo qualche anno prima, ed era un personaggio ancora molto importante

<sup><a href="#fnt__4" id="fn__4" class="fn_bot">4)</a></sup>
secondo le regole di Mosè

--------------------------------
[<-indietro](gv17.html) [avanti ->](gv19.html)
