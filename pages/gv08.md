---
layout: page
title: 8
---
[<-indietro](gv07.html) [avanti ->](gv09.html)

--------------------------------
#### Chi non ha mai sbagliato...

<sup>1-2</sup> Gesù andò sul Colle degli Ulivi. La mattina del giorno
dopo tornò di nuovo nel Tempio, dove si mise ad insegnare, circondato
dalla folla.

<sup>3</sup> Mentre stava parlando, i capi Ebrei e i Farisei arrivarono
con una signora che era stata sorpresa mentre tradiva il marito, e la
esposero alla folla.

<sup>4-5</sup> “Professore”, dissero a Gesù, “abbiamo colto questa donna
sul fatto, mentre tradiva suo marito. Secondo le regole di Mosè dovremmo
ucciderla a sassate. Tu cosa dici?” In realtà, stavano solo cercando di
fargli un tranello per vedere se diceva qualcosa di sbagliato. Gesù
invece, si piegò e cominciò a scrivere col dito nella polvere.

<sup>7-9</sup> Dopo un po', siccome quelli insistevano per avere una
risposta, si alzò e disse: “Chi di voi non ha mai sbagliato lanci la
prima pietra”. Poi si piegò di nuovo e continuò a scrivere per terra.
Dopo queste parole, uno alla volta se ne andarono tutti, cominciando dai
più anziani.

<sup>10-11</sup> Rimasero solo Gesù e la signora. Allora Gesù si rialzò
e le chiese: “Dove sono finiti tutti quelli che ti accusavano? Nessuno
ti ha condannato?” “No, Signor Capo” mormorò la signora. E Gesù:
“Neanch'io ti condanno. Vai e non sbagliare più.”

#### Luce vivente

<sup>12</sup> Più tardi, parlando alla gente, Gesù disse: “Io sono la
Luce del mondo. Chi mi segue non camminerà nel buio: anzi, avrà la Luce
della Vita.”

<sup>13-14</sup> I Farisei intervennero: “Ti fai pubblicità da solo:
come facciamo a crederti quando parli?” E Gesù: “Io dico la verità,
anche quando parlo di me stesso, perché so da dove vengo e dove vado,
mentre voi non lo sapete.”

<sup>15-16</sup> “Mi giudicate in base a quello che sentite e vedete, io
invece non giudico nessuno, e anche se giudico, il mio giudizio è valido
perché non giudico da solo, ma d'accordo con il Padre che mi ha
inviato.”

<sup>17-19</sup> “Anche le vostre regole dicono che se due testimoni
dicono la stessa cosa, bisogna credergli
<sup><a href="#fn__1" id="fnt__1" class="fn_top">1)</a></sup>. Io sono
uno dei due testimoni, e mio Padre che mi ha mandato è l'altro.” Allora
gli chiesero: “Dov'è tuo padre?” Gesù rispose: “Voi non sapete chi sono
io, e quindi non sapete nemmeno chi è mio Padre. Se mi conosceste,
conoscereste anche lui.”

<sup>20</sup> Gesù diceva queste cose mentre insegnava nel Tempio, nella
Sala del Tesoro, ma non fu arrestato perché non era ancora il suo
momento.

#### Tra un po' me ne vado

<sup>21-22</sup> Più tardi disse ancora: “Tra un po' me ne vado. Voi mi
cercherete e non mi troverete e morirete nei vostri errori. Non potete
venire dove vado io!” Gli Ebrei commentavano perplessi: “Forse vuole
suicidarsi? Ecco perché dice 'Non potete venire dove vado io'”

<sup>23-24</sup> Gesù allora disse: “Voi siete di questo mondo, io
invece vengo dal Cielo. Voi appartenete qui, io no. Perciò ho detto che
morirete nei vostri errori. Se non credete che *Io Sono* lui
<sup><a href="#fn__2" id="fnt__2" class="fn_top">2)</a></sup> morirete
nei vostri errori.”

<sup>25-29</sup> Allora gli chiesero: “Chi sei tu?” Gesù rispose: “Cosa
vi raccontavo fin dall'inizio? Ho molto da dire e da ridire sul vostro
conto, ma chi mi ha mandato dice la verità e vi ripeto quello che ho
sentito da lui.” Ma loro non capivano che parlava del Padre. Allora
aggiunse: “Solo dopo avermi crocifisso capirete che *Io Sono* lui
<sup><a href="#fn__3" id="fnt__3" class="fn_top">3)</a></sup> e che non
ho parlato secondo le mie idee, ma vi riporto gli insegnamenti del
Padre. E chi mi ha mandato è con me e non mi lascia solo, perché faccio
sempre le cose che piacciono a lui.”

#### Figli di Abramo

<sup>30-32</sup> Con questi discorsi Gesù convinse molti Ebrei,
avvertendoli: “Se vivete come dico io, allora siete veramente miei
allievi. Così sperimenterete la verità, e la verità vi libererà.”

<sup>33-38</sup> “Ma noi siamo i discendenti di Abramo”, replicarono, “e
non siamo mai stati schiavi di nessuno. Come puoi dire: *'La verità vi
libererà*?” “Chiunque sbaglia è schiavo dei suoi errori”, rispose Gesù,
“ma uno schiavo non appartiene per sempre ad una famiglia. Invece un
figlio sì! Perciò se Il Figlio vi libera, voi sarete veramente liberi.
Lo so che discendete da Abramo, ma intanto state cercando di uccidermi
perché non volete accogliere il mio messaggio. Io vi parlo di quello che
ho visto quando ero con mio Padre, mentre voi fate quello che avete
imparato dal vostro!”

<sup>39-41</sup> “Nostro padre è Abramo!” ripeterono. “No!”, ribatté
Gesù, “se foste figli di Abramo, fareste le stesse cose che fece lui,
invece cercate di uccidermi perché vi ho detto la verità che ho
conosciuto da Dio. Abramo non fece mai nulla di simile! No! Voi vi
comportate come il vostro vero padre.”

<sup>41-45</sup> “Stai dicendo che siamo bastardi?”, replicarono, “Il
nostro unico padre è Dio!” Ma Gesù osservò: “Se fosse veramente così mi
amereste perché vengo da Dio. Infatti non sono qui di mia iniziativa, ma
perché Dio mi ha mandato. Perché non riuscite a capirmi quando parlo?
Non capite, perché siete della razza di vostro padre, il Diavolo, e
volete comportarvi come piace a lui. Fin dall'inizio è stato un
assassino e ha odiato la verità, perché in lui non c'è un briciolo di
verità! Le bugie gli vengono naturalmente, perché è falso e padre dei
bugiardi! Io invece dico la verità! Ecco perché non mi credete.”

<sup>46-51</sup> “Chi di voi può accusarmi di aver sbagliato? E se dico
la verità, perché non mi credete? Chi ha Dio come padre ascolta
volentieri le sue parole. Voi non lo fate, e questo dimostra che non
siete suoi figli.” I capi Ebrei gli risposero: “Non vedi allora che
abbiamo ragione a dire che sei un eretico e sei posseduto?” “No”, disse
Gesù, “io non sono posseduto. Io onoro il Padre e voi mi disprezzate. Io
non cerco la mia gloria. C'è però chi la cerca ed è proprio lui che
giudica. Ascoltate bene: chi fa quello che dico io non morirà mai!”

<sup>52-56</sup> I capi ebrei non si trattenevano più: “Adesso siamo
sicuri che sei indemoniato! Perfino Abramo e i profeti più famosi sono
morti, tu invece dici che chi ti ubbidisce non morirà. Sarai mica più
importante del nostro antenato Abramo, che è morto? O dei profeti
passati? Ma chi ti credi di essere?” E Gesù: “Se fossi io a cercare
gloria a cosa servirebbe? Ma è mio Padre che mi dà gloria, lo stesso che
dite essere vostro Dio. Voi però non lo conoscete nemmeno! Io invece sì,
e se dicessi il contrario sarei un bugiardo come voi! Ma io lo conosco e
gli ubbidisco. Vostro padre Abramo faceva i salti di gioia al pensiero
di vedermi e, quando mi vide, non si conteneva!”

<sup>57-59</sup> I capi ebrei obiettarono: “Non hai ancora cinquant'anni
e hai visto Abramo?” “Sappiate che ancora prima che Abramo nascesse *'Io
Sono'*.”<sup><a href="#fn__4" id="fnt__4" class="fn_top">4)</a></sup>
rispose Gesù. A questo punto i suoi avversari raccolsero delle pietre
per ucciderlo, ma Gesù si nascose e uscì dal Tempio.

----------------------------------------------------
<sup><a href="#fnt__1" id="fn__1" class="fn_bot">1)</a></sup>
Deut.17:6

<sup><a href="#fnt__2" id="fn__2" class="fn_bot">2)</a></sup>
forse un riferimento al nome di Dio in Esodo 3:14

<sup><a href="#fnt__3" id="fn__3" class="fn_bot">3)</a></sup> ,
<sup><a href="#fnt__4" id="fn__4" class="fn_bot">4)</a></sup>
vedi nota al v. 24

----------------------------------------------------
[<-indietro](gv07.html) [avanti ->](gv09.html)