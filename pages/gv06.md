---
layout: page
title: Giovanni 6
---

#### <a href="" id="gesu_sfama_cinquemila_persone">Gesù sfama cinquemila persone</a>

<sup>1</sup> Dopo questi discorsi, Gesù attraversò il lago di Galilea, chiamato anche lago di Tiberiade.

<sup>2</sup> Una folla immensa lo seguiva per vedere come guariva i malati.

<sup>3-4</sup> Gesù salì su una collina e si sedette, circondato dagli allievi. (Era quasi il periodo della Pasqua ebraica)

<sup>5-7</sup> Dopo un po' Gesù si accorse che arrivava un sacco di gente a cercarlo e, parlando con Filippo, gli chiese: “Filippo, dove possiamo comprare pane per sfamare tutta questa gente?” (Gesù voleva solo metterlo alla prova, perché sapeva già cosa doveva fare.) Filippo rispose: “Neanche con un anno di stipendio li sfamiamo: guarda quanti sono!”

<sup>8-9</sup> Andrea, uno degli allievi di Gesù, e fratello di Simon Pietro, intervenne: “Qui c'è un ragazzo con cinque pagnotte d'orzo e due pesci, ma sono briciole per tutta questa gente.”

<sup>10</sup> “Dite a tutti di sedersi”, ordinò Gesù, e tutti si sederono sull'erba. (Erano cinquemila circa.)

<sup>11-13</sup> Gesù prese i pani, ringraziò Dio è cominciò a distribuirli alla folla. Fece lo stesso con i pesci. E tutti si saziarono. “Ora raccogliete gli avanzi”, ordinò Gesù agli allievi, “Non si butta niente!” E con gli avanzi riempirono dodici ceste.

<sup>14-15</sup> La gente, quando capì che miracolo aveva fatto Gesù, cominciò ad esclamare: “È proprio lui l'inviato di Dio che stavamo aspettando!” Ma quando Gesù capì che volevano prenderlo con la forza per farlo re, si ritirò di nuovo in solitudine sulla collina.

<sup>16-17</sup> Quella sera gli allievi scesero sulla spiaggia ad aspettarlo ma visto che si era fatto buio e Gesù non arrivava, salirono in barca e puntarono verso Cafàrnao, dall'altra parte del lago.

<sup>18-21</sup> Poco dopo si alzò il vento, e il lago diventò parecchio agitato. Avevano già remato per quattro o cinque chilometri quando, improvvisamente, videro Gesù che camminava sull'acqua e si dirigeva verso la barca. Gli allievi rimasero agghiacciati dal terrore ma Gesù li rassicurò: “Tranquilli, sono io.” Allora lo fecero salire e subito dopo, la barca arrivò a destinazione.

<sup>22</sup> La mattina dopo, la gente che era rimasta capì che era partita una barca con gli allievi, ma senza Gesù.

<sup>23-24</sup> Arrivarono anche barche da Tiberiade, vicino al posto dove avevano mangiato il pane, dopo che il Capo aveva fatto la preghiera di ringraziamento. Quando la gente capì che Gesù non c'era e neanche gli allievi, salirono sulle barche per andare a Cafàrnao a cercarlo.

<sup>25-27</sup> Arrivati sull'altra riva lo trovarono e gli chiesero: “Capo, quando sei arrivato qui?” Gesù rispose: “La verità è che mi cercate perché vi ho sfamato, non per i miracoli che ho fatto. Non perdete tempo dietro alle cose che marciscono, piuttosto cercate la vita senza scadenza che vi posso dare io, il Protagonista, perché Dio Padre mi ha inviato proprio per questo.”

<sup>28-29</sup> Allora gli chiesero: “Che dobbiamo fare per piacere a Dio?” Gesù rispose: “Solo questo dovete fare per piacere a Dio: affidarvi alla persona che Dio ha mandato.”

<sup>30-34</sup> Ma loro dicevano: “Se vuoi che crediamo che sei tu il Protagonista, devi farci vedere altri miracoli. Cosa riesci a fare? I nostri antenati, per esempio, mangiarono la manna, mentre erano nel deserto, infatti la Bibbia dice che *'Mosè gli diede il pane mandato dall'alto'* <sup><a href="#fn__1" id="fnt__1" class="fn_top">1)</a></sup> Gesù rispose: “Non fu Mosè a dare il pane venuto dal cielo, ma mio Padre, lo stesso che vi offre il vero pane dall'alto. Il pane di Dio è quello che Dio ha mandato dall'alto per dare la vita al mondo.” “Capo”, esclamarono “dacci sempre questo pane!”

#### <a href="" id="il_pane_della_vita">Il Pane della Vita</a>

<sup>35-38</sup> “Io sono il pane della vita; venite da me e non avrete più fame. Chi si affida a me non avrà più sete. Ma voi, ve l'ho detto, anche se mi avete visto, non vi fidate di me. Tutti quelli che il Padre mi dà verranno da me e io non li respingerò mai.”

<sup>38-39</sup> “Infatti sono venuto qui dal Cielo, non per fare i fatti miei, ma per rappresentare Dio. L'obiettivo di Dio che mi ha mandato è questo: di non perdere nessuno di quelli che mi ha dato, ma di ridargli la vita quando finisce questo mondo.”

<sup>40</sup> “Questo è il progetto di mio Padre: che chi conosce il Figlio e si affida a lui abbia vita senza fine, e io gli ridarò la vita quando finisce il mondo.”

<sup>41-42</sup> Allora gli Ebrei cominciarono a criticare Gesù perché diceva di essere il Pane di Dio. E dicevano: “Ma questo qui non è Gesù, il figlio di Giuseppe? Suo padre e sua madre li conosciamo: come fa a dire che è sceso dal Cielo?”

<sup>43-44</sup> Gesù replicò: “Finitela di discutere sempre. Nessuno può venire da me se non lo chiama il Padre che mi ha mandato e io gli darò la vita quando finisce il mondo.”

<sup>45-46</sup> “Proprio come hanno scritto i messaggeri di Dio, *'Saranno tutti istruiti da Dio'*. Perciò chi ascolta il Padre e impara da lui viene da me. Questo però non significa che qualcuno abbia visto il Padre, perché solo io il Figlio che proviene da Lui l'ha visto!”

<sup>47-51</sup> “Vi assicuro che chi si fida ciecamente avrà vita senza fine. Io sono il Pane della Vita. I vostri antenati mangiarono la manna nel deserto ma poi morirono. Questo pane invece, viene dal Cielo e chi lo mangia non morirà. Io sono questo pane vivo, venuto dall'alto. Chi mangia questo pane vivrà sempre. Il pane che gli darò io è il mio corpo, un regalo per dare vita a tutti.”

<sup>52</sup> Gli Ebrei cominciarono a litigare tra loro sul significato di quelle parole. “Come fa questo signore a darci da mangiare il suo corpo?” si chiedevano.

<sup>53-54</sup> Allora Gesù ripeté: “Ascoltate bene: se non mangerete il corpo dell'Inviato di Dio e non berrete il suo sangue, non avrete la vita per sempre. Chi invece mangia la mia carne e beve il mio sangue, ha vita eterna; ed io lo risusciterò nel giorno del giudizio.”

<sup>55-57</sup> “Perché la mia carne è il vero cibo e il mio sangue la vera bevanda. Chi mangia la mia carne e beve il mio sangue resta unito a me, ed io a lui. Io vivo per la potenza del Padre vivente, che mi ha mandato; allo stesso modo chi mangia me, vivrà grazie a me.”

<sup>58</sup> “Io sono il vero Pane venuto dal Cielo, chi mangia questo pane, vivrà per sempre, non come i vostri antenati che mangiarono la manna, il pane del cielo, e poi morirono.”

#### <a href="" id="un_messaggio_difficile_da_digerire">Un messaggio difficile da digerire</a>

<sup>59</sup> Gesù disse queste cose nella sinagoga di Cafàrnao.

<sup>60</sup> Perfino i suoi allievi commentarono: “Come parla difficile questa volta! Non si capisce niente!”

<sup>61-62</sup> Gesù, naturalmente, sapeva che gli allievi si lamentavano, e disse: “Che cʼè di strano in quello che dico? E quando mi vedrete tornare in Cielo, come Protagonista? Chissà cosa direte!”

<sup>63-64</sup> “Soltanto Spirito di Dio dà la vita. Lʼuomo da solo non combina niente. Invece fate attenzione alle mie parole, perché vengono da Spirito di Dio e danno la vita. Ma alcuni di voi non mi credono.” (Infatti Gesù sapeva fin dall'inizio chi erano quelli che non credevano e chi lʼavrebbe tradito).

<sup>65</sup> Poi aggiunse: “Questo intendevo, quando ho detto che nessuno può venire da me, se il Padre non glielo permette.”

<sup>66</sup> A questo punto molti seguaci non vollero più sapere di lui.

<sup>67-69</sup> Gesù si girò verso i dodici e chiese: “E voi? Non ve ne andate?” Simon Pietro rispose: «Professore, da chi possiamo andare? Solo tu cʼinsegni come avere la vita per sempre. Noi ci siamo fidati e sappiamo che tu sei il Figlio Speciale di Dio.”

<sup>70-71</sup> Gesù rispose: “Siamo d'accordo che voi dodici siete stati scelti da me? Sappiate però che uno di voi è un diavolo!” Parlava di Giuda, figlio di Simone Iscariota, uno dei dodici, quello che poi lo avrebbe tradito.

<sup><a href="#fnt__1" id="fn__1" class="fn_bot">1)</a></sup>
Salmo 78:24; Esodo 16:4-36


