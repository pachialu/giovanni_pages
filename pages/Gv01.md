---
layout: page
title: Giovanni 1
---

 [avanti ->](gv02.html)
 
------------------------------------------------------------------------
#### <a href="" id="introduzione">Introduzione</a>

<sup>1-3</sup> All'inizio c'era la Parola.
Era con Dio ed era Dio.
Fin dall'inizio era con Dio.
Tutto fu fatto tramite lui e senza di lui non è stato fatto nulla. 
<sup>4-5</sup> In lui c'è la vita e questa vita dà luce a tutta l'umanità.
La sua vita è luce che splende nel buio,
ma il buio non l'ha accolta.

<sup>6-7</sup> Dio mandò una persona di nome Giovanni <sup><a href="#fn__1" id="fnt__1" class="fn_top">1)</a></sup> per testimoniare che Gesù il Salvatore era la Vera Luce e per dare a tutti la possibilità di affidarsi a lui. <sup>8-9</sup> Giovanni non era La Luce: era soltanto un testimone. La Vera Luce era una persona che doveva ancora arrivare e illuminare ogni persona.

<sup>10-13</sup> Quando arrivò, anche se era il mondo che lui stesso aveva creato, il mondo non lo accolse.
Non fu accettato nemmeno nel suo paese, dalla sua gente.
Ma a tutti quelli che lo hanno accolto, cioè a tutti quelli che si affidano a lui, ha dato il diritto di diventare figli di Dio. Non diventano figli di Dio rinascendo fisicamente, per volontà o passione di una persona, ma nascono da Dio.

<sup>14</sup> La Parola diventò Uomo e visse qui tra noi, piena di grazia e verità. E noi siamo rimasti abbagliati dallo splendore del Figlio del Padre, esemplare unico.

#### <a href="" id="la_presentazione_di_giovanni_il_battezzatore">La presentazione di Giovanni il Battezzatore</a>

<sup>15</sup> Giovanni lo presentò alla gente dicendo: “Ecco la persona che vi avevo annunciato, dicendo: 'Dopo di me arriverà uno più importante di me, perché esisteva prima che nascessi io' ”.

<sup>16-17</sup> Tutti abbiamo ricevuto un regalo dopo l'altro dalla sua abbondanza. Infatti Mosè ci ha dato le regole, ma Gesù ci ha portato grazia e verità.

<sup>18</sup> Nessuno ha mai visto Dio: solo il Figlio Speciale di Dio, che è unito al Padre, ce l'ha fatto conoscere.

<sup>19-23</sup> Gli Ebrei mandarono dei sacerdoti con i loro aiutanti da Gerusalemme per chiedere a Giovanni: “Sei tu il Protagonista?” Giovanni disse la verità: “Non sono io il Protagonista” “Allora chi sei?” chiesero. “Sei Elia?” “No”, rispose Giovanni. “E allora sei il Profeta?” “No”. “Allora chi sei? Se ce lo dici, possiamo rispondere a quelli che ce lo chiedono. Chi pensi di essere?” Giovanni rispose: “Come disse Isaia, *'Io sono una voce che grida nel deserto: Preparatevi per l'arrivo del Capo!'* ”

<sup>24-27</sup> Quelli che erano stati mandati erano Farisei, e gli chiesero: “Se non sei il Protagonista, né Elia, e neanche il profeta, che diritto hai di battezzare?” <sup><a href="#fn__2" id="fnt__2" class="fn_top">2)</a></sup> Giovanni rispose “Io lavo semplicemente con acqua, ma proprio qui fra la folla, c'è uno che ancora non conoscete, che lavorerà fra di voi, dopo di me, una persona di cui non sono degno nemmeno di essere servo.”

<sup>28</sup> Questo episodio avvenne a Betania in un posto sull'altra riva del fiume Giordano, dove Giovanni eseguiva i lavaggi rituali.

<sup>29-31</sup> Il giorno dopo, Giovanni vide Gesù venirgli incontro e disse: “Ecco l'Agnello <sup><a href="#fn__3" id="fnt__3" class="fn_top">3)</a></sup> di Dio che cancella gli errori del mondo! È di lui che parlavo quando dicevo: 'Dopo di me arriverà uno che mi ha preceduto, perché esisteva già prima che io nascessi!' Non sapevo chi fosse ma sono venuto qui a fare i lavaggi rituali con l'acqua per farlo conoscere agli Ebrei.”

<sup>32</sup> Poi Giovanni disse di aver visto Spirito di Dio scendere dal cielo in forma di colomba e fermarsi sopra Gesù.

<sup>33-34</sup> “Io non lo conoscevo” aggiunse Giovanni, “ma quando Dio mi mandò a fare i lavaggi, mi disse: 'Quando vedrai Spirito di Dio scendere e fermarsi sopra qualcuno, quello sarà la persona che lava con Spirito di Dio.' Dato che ho visto succedere tutto questo, vi posso confermare che è lui il Figlio di Dio!”

#### <a href="" id="i_primi_allievi">I primi allievi</a>

<sup>35-40</sup> Il giorno dopo, Giovanni era con due allievi suoi, quando passò Gesù. Giovanni lo fissò ed esclamò: “Ecco l'Agnello di Dio!” A queste parole, i due allievi di Giovanni si misero a seguire Gesù. Gesù si girò e si accorse che lo seguivano e chiese: “Cosa volete?” “Professore” gli chiesero, “dove abiti?” “Venite a vedere” rispose il Capo. Così lo seguirono, videro dove abitava e rimasero con lui dalle quattro del pomeriggio fino a sera.

<sup>40-42</sup> Uno di questi allievi di Giovanni era Andrea, fratello di Simon Pietro. La prima cosa che fece fu di cercare suo fratello Simone e dirgli: “Abbiamo trovato il <a href="g/protagonista" class="wikilink2" title="Protagonista">Protagonista</a> <sup><a href="#fn__4" id="fnt__4" class="fn_top">4)</a></sup>.” Poi lo portò da Gesù, che lo guardò e disse: “Tu sei Simone, figlio di Giovanni, ma sarai chiamato *Cefa* o *Pietro* <sup><a href="#fn__5" id="fnt__5" class="fn_top">5)</a></sup>.”

<sup>43-50</sup> Il giorno dopo, Gesù decise di andare in <a href="p/galilea" class="wikilink2" title="Galilea">Galilea</a> e incontrando Filippo, gli disse: “Vieni con me!” Filippo era di <a href="betsaida" class="wikilink2" title="Betsaida">Betsaida</a> come Andrea e Pietro. Filippo a sua volta incontrò Natanaele: “Abbiamo trovato il Protagonista!” lo informò esultante, “Proprio quello di cui parlano Mosè e i profeti nella Bibbia!” Si chiama Gesù, figlio di Giuseppe di <a href="nazaret" class="wikilink2" title="Nazarèt">Nazarèt</a>!“ “Nazarèt?!” esclamò Natanaele, “Da lì non viene nulla di buono!” E Filippo: “Vieni a vedere di persona!” Gesù, vedendolo arrivare, disse: “Ecco un Ebreo senza macchia!” “Come fai a conoscermi?” chiese Natanaele. E Gesù: “Ti ho visto sotto l'albero di fico, prima ancora che Filippo ti chiamasse.” Natanaele rispose: “Capo, tu sei il Figlio di Dio, Re di Israele!” Gesù rispose: “Ti lanci così solo perché ho detto che ti ho visto sotto il fico?” Vedrai cose molto più spettacolari. Anzi, sappi che tu vedrai il cielo che si apre e gli angeli di Dio che salgono e scendono su me, Dio Uomo!”

------------------------------------------------------------------------
<sup><a href="#fnt__1" id="fn__1" class="fn_bot">1)</a></sup>
il Battezzatore

<sup><a href="#fnt__2" id="fn__2" class="fn_bot">2)</a></sup>
battesimo

<sup><a href="#fnt__3" id="fn__3" class="fn_bot">3)</a></sup>
agnello sacrificale

<sup><a href="#fnt__4" id="fn__4" class="fn_bot">4)</a></sup>
il Protagonista, detto anche Messia o Cristo è il Salvatore inviato da Dio per riscattare gli Ebrei

<sup><a href="#fnt__5" id="fn__5" class="fn_bot">5)</a></sup>
in ebraico *cefa* vuol dire pietra

------------------------------------------------------------------------
 [avanti->](gv02.html)
