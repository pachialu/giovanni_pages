---
layout: page
title: Giovanni 10
---
[<-indietro](gv09.html) [avanti ->](gv11.html)

--------------------------------
#### <a href="" id="il_pastore_buono">Il pastore buono</a>

<sup>1-6</sup> Gesù disse: “Chi non entra dal cancello del recinto, ma cerca di scavalcare è un ladro e un rapinatore. Il pastore entra dal cancello, il custode gli apre e le pecore sentono la voce del loro pastore. Lui le chiama per nome e quando le chiama fuori cammina davanti a loro e le pecore lo seguono perché riconoscono la sua voce. Di sicuro le pecore non seguono un estraneo, anzi scapperebbero perché non riconoscono la voce.” Quelli che ascoltavano questa storia di Gesù non ci capivano niente.

<sup>7-10</sup> Gesù si spiegò meglio: “Sappiate che io sono il cancello delle pecore: tutti quelli che sono venuti prima di me erano ladri e banditi, ma le pecore non li hanno ascoltati. Io sono la porta, chi passa da questa porta sarà salvato, potrà entrare, uscire e trovare pascoli verdi. Il ladro viene per rubare, ammazzare e distruggere; io invece sono venuto per dare la vita e darla in abbondanza.”

<sup>11-13</sup> “Io sono il pastore buono. Il pastore buono dà la sua vita per le pecore. Il custode, appena vede un lupo, scappa e lascia le pecore indifese. E il lupo assale il gregge, sbranando alcune pecore e facendo scappare le altre. E' normale che il custode scappi, perché lavora solo per i soldi e non per le pecore.”

<sup>14-18</sup> “Io invece sono il pastore buono e conosco le mie pecore e loro conoscono me. Proprio come il Padre conosce me e io conosco lui. Io do la mia vita per le pecore. Ho altre pecore da guidare che non sono di questo recinto. Anche loro mi ascolteranno e allora ci sarà un solo gregge, con un solo pastore. Il Padre mi ama perché sacrifico la mia vita adesso, per riprenderla dopo. Nessuno me la toglie, sono io che la offro spontaneamente perché è mia da offrire e riprendere. Il Padre stesso mi ha dato quest'ordine.”

<sup>19-21</sup> Dopo questi discorsi, le opinioni degli Ebrei su Gesù erano di nuovo divise. Molti di loro dicevano: “E' indemoniato e pazzo, perché gli date retta?” Altri dicevano: “Non sembra per niente indemoniato. Hai mai visto un indemoniato che restituisce la vista ai ciechi?”

#### <a href="" id="chi_era_gesu">Chi era Gesù</a>

<sup>22-23</sup> Era inverno. In quel periodo a Gerusalemme si festeggiava la Dedicazione del Tempio. Gesù si trovava nel Tempio e passeggiava sotto il Portico di Salomone.

<sup>24-30</sup> Alcuni capi Ebrei si raccolsero intorno a lui per interrogarlo: “Per quanto tempo ci terrai sulle spine? Se sei tu il Protagonista, diccelo chiaramente!” “Ve l'ho già detto ma voi non mi credete”, rispose Gesù, “vi ho dato chiare prove con miracoli che faccio nel nome di mio Padre. Voi però non mi credete perché non fate parte del mio gregge. Le mie pecore riconoscono la mia voce e mi seguono. Io do a loro la vita per sempre e nessuno me le strapperà di mano. Mio Padre che me le ha date è più forte di tutti e nessuno gliele può rubare. Io e il Padre siamo una cosa sola.”

<sup>31-38</sup> Di nuovo i capi Ebrei raccolsero delle pietre per ucciderlo. Ma Gesù disse: “Ho fatto molte buone azioni da parte di mio Padre davanti a voi: per quale di queste mi volete uccidere?” I capi risposero: “Non ti vogliamo uccidere per le cose buone che hai fatto, ma perché bestemmi. Infatti tu, che sei uomo, hai detto di essere Dio.” “Ma la vostra Bibbia non dice: *'Io vi ho detto che siete Dèi'*?”<sup><a href="#fn__1" id="fnt__1" class="fn_top">1)</a></sup> rispose Gesù. “Perciò se la Bibbia, che non può essere falsa, chiama dèi quelli che ascoltano il messaggio di Dio, perché mi accusate di bestemmiare se io che sono consacrato e mandato dal Padre nel mondo dico: 'Sono il Figlio di Dio.'? Se non faccio miracoli di Dio continuate pure a non credermi, ma se li faccio e non volete credere a me, almeno credete a quei miracoli! Allora vi convincerete che il Padre è in me e che io sono in lui.”

<sup>39-42</sup> Ancora una volta cercarono di arrestarlo, ma Gesù li evitò e si diresse oltre il fiume Giordano, nella zona dove Giovanni aveva iniziato a fare i lavaggi di purificazione. Là si fermò e molti andavano da lui. “Giovanni non ha mai fatto miracoli”, dicevano, “ma tutte le cose che ha detto di Gesù si sono dimostrate vere!” Così molti di quelle zone gli diedero fiducia.

<sup><a href="#fnt__1" id="fn__1" class="fn_bot">1)</a></sup>
Salmi 82:6


