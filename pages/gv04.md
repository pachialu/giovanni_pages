---
layout: page
title: 4
---
[<-indietro](gv03.html) [avanti ->](gv05.html)

--------------------------------
#### L'acqua della vita

<sup>1-2</sup> I Farisei scoprirono che Gesù
battezzava<sup><a href="#fn__1" id="fnt__1" class="fn_top">1)</a></sup>
e raccoglieva più seguaci che Giovanni, anche se Gesù non battezzava di
persona: lo facevano gli allievi. <sup>3-4</sup> Quando Gesù lo venne a
sapere, partì dalla Giudea e attraversò la
Samaria<sup><a href="#fn__2" id="fnt__2" class="fn_top">2)</a></sup>,
per tornare in Galilea.

<sup>5-6</sup> Arrivò al paese di Sicar e si fermò al Pozzo di Giacobbe,
che si trovava proprio sul pezzo di terra che Giacobbe aveva dato a suo
figlio Giuseppe. Era circa mezzogiorno e Gesù, stanco dalla camminata,
si sedette sul bordo del pozzo.

<sup>7-8</sup> Dopo poco arrivò una signora samaritana, e Gesù le
chiese: “Mi daresti da bere?” (Gesù era rimasto solo, perché gli allievi
erano andati in paese a comprare da mangiare.)

<sup>9-10</sup> La signora fu sorpresa: “Scusa un attimo, tu che sei
ebreo, chiedi da bere a me, che sono samaritana?” Infatti gli ebrei non
vanno d'accordo con i samaritani. Gesù rispose: “Se tu avessi idea dei
regali incredibili che fa Dio e di chi sono io, mi chiederesti tu da
bere, e io ti darei un po' di acqua viva!”

<sup>11-12</sup> “Ma non hai niente per tirare su l'acqua e il pozzo è
anche profondo” osservò la signora, “Da dove la prenderesti quest'acqua?
Sei più bravo del nostro antenato Giacobbe, che ci ha lasciato questo
pozzo, e ci ha bevuto lui, i suoi figli e le sue bestie?”

<sup>13-14</sup> E Gesù: “Se bevi quest'acqua ti verrà ancora sete. Chi
beve l'acqua che do io, invece, non avrà mai più sete, anzi, la mia
acqua diventerà una sorgente interiore che non finisce mai!”

<sup>15-18</sup> “Capo, mi dia un po' di quest'acqua”, gli disse la
signora, “così non avrò più sete, e non dovrò più venire a prendere
l'acqua.” Gesù replicò: “Vai a chiamare tuo marito e poi torna qui.” E
la signora: “Non ho marito.” Gesù disse: “Hai detto bene '*non ho
marito*'; infatti hai avuto cinque mariti e quello che hai ora non è tuo
marito; hai detto la verità.”

<sup>19-20</sup> “Capo!” esclamò la signora, “lei è in contatto con Dio!
Allora, mi spiega perché voi Ebrei insistete che bisogna adorare Dio a
Gerusalemme, e invece i nostri antenati adoravano Dio qui sul monte
Garizim?”

<sup>21-22</sup> “Cara mia signora, vedrà tra poco che non si adorerà
Dio né qui, né a Gerusalemme. Però c'è una differenza: voi della Samaria
adorate chi non conoscete, mentre noi lo conosciamo, perché gli Ebrei
hanno portato la salvezza al resto del mondo.” <sup>23-24</sup>
“Arriverà il momento, anzi è già arrivato, che quelli che adorano
sinceramente il Padre, lo faranno nello spirito e nella verità. Dio
cerca questo tipo di adoratore, perché Dio è Spirito e chi lo adora deve
adorarlo sinceramente, guidato da Spirito.”

<sup>25-26</sup> La signora disse: “So che deve venire il
Protagonista<sup><a href="#fn__3" id="fnt__3" class="fn_top">3)</a></sup>,
che è l'Inviato di Dio, e che quando verrà, ci spiegherà tutto!” Gesù
rispose: “Sono io il Protagonista! Stai parlando con lui!”

<sup>27</sup> Proprio allora arrivarono gli allievi, che rimasero
spiazzati a trovarlo a chiacchierare con una signora, ma nessuno gli
chiese perché, o di che si parlava. <sup>28-30</sup> La signora, nel
frattempo, aveva mollato la sua brocca ed era corsa al paese, dicendo a
tutti: “Venite a vedere! C'è un signore che mi ha raccontato tutti i
fatti miei! Forse è proprio il Protagonista!” E tutti uscirono dal paese
per andare da Gesù.

#### Cibo vero

<sup>31-34</sup> Intanto gli allievi insistevano per far mangiare Gesù,
ma lui diceva: “Io ho un cibo che voi non conoscete” e loro si
chiedevano: “Ma chi gliel'ha portato?” Allora Gesù spiegò: “Il mio cibo
è seguire il piano di Dio che mi ha mandato, e portare a termine il suo
progetto.”

<sup>35-38</sup> “Voi dite che la mietitura comincerà fra quattro mesi,
vero? Ma guardatevi attorno: i campi sono già maturi e pronti per la
raccolta. Il mietitore ha la sua ricompensa: raccoglie anime che
staranno per sempre con Dio. Così chi semina e chi raccoglie possono
festeggiare insieme! E si avvera quel detto: *'Uno semina e l'altro
raccoglie'*. Io vi ho mandato a mietere dove non avevate seminato e
avete raccolto i frutti della fatica di altri che hanno lavorato prima
di voi.”


#### Gesù in Samaria e Galilea

<sup>39</sup> In quel paese della Samària, molti accolsero il messaggio
di Gesù grazie alla testimonianza della signora che raccontava: “Lui
sapeva tutto della mia vita!”

<sup>40-43</sup> Quei Samaritani andarono da Gesù e gli chiesero di
rimanere al loro paese, dove restò per due giorni. Dopo averlo
ascoltato, molti altri gli diedero fiducia e dicevano alla donna: “Ora
crediamo, non solo per quello che ci hai detto tu, ma perché lo abbiamo
sentito di persona! Abbiamo capito che è veramente il Salvatore del
Mondo.” Dopo essersi fermato quei due giorni, Gesù ripartì per la
Galilea.

<sup>44-45</sup> (Lui stesso aveva detto: “Un inviato di Dio non è
rispettato in patria!”) Comunque, in Galilea lo accolsero a braccia
aperte perché avevano visto quello che aveva fatto a Gerusalemme
(infatti erano stati a Gerusalemme per la festa della Pasqua).

#### Gesù guarisce un ragazzo

<sup>46</sup> Durante il viaggio attraverso la Galilea, Gesù arrivò di
nuovo nella città di Cana, dove aveva trasformato l'acqua in vino.

<sup>47-48</sup> Mentre si trovava là, un ufficiale del governo, di
Cafàrnao, che aveva un figlio molto malato, venne a sapere che Gesù era
tornato dalla Giudea. Lo andò a cercare e lo pregò di seguirlo a
Cafàrnao per guarire suo figlio che stava per morire. Gesù gli disse:
“Se non vedete miracoli ed effetti speciali, non mi credete!”.

<sup>49-50</sup> L'ufficiale supplicò: “Capo, venga subito, prima che
muoia mio figlio!” Gesù gli disse: “Torna a casa. Tuo figlio è guarito!”
Lui si fidò e si avviò verso casa. <sup>51-53</sup> Mentre tornava
incontrò alcuni dei suoi servi, partiti per avvisarlo che suo figlio era
guarito. Il padre volle sapere a che ora il ragazzo avesse cominciato a
sentirsi meglio. Gli risposero: “Ieri pomeriggio, verso l'una, la febbre
è scomparsa!” Così il padre verificò che il fatto era successo proprio
quando Gesù aveva detto: “Tuo figlio è guarito”. Quell'ufficiale divenne
un seguace, insieme con tutta la sua famiglia.

<sup>54</sup> Questo fu il secondo miracolo che Gesù fece in Galilea,
dopo il suo arrivo dalla Giudea.

--------------------------------

<sup><a href="#fnt__1" id="fn__1" class="fn_bot">1)</a></sup> ,
<sup><a href="#fnt__3" id="fn__3" class="fn_bot">3)</a></sup>
vedi nota al cap.1

<sup><a href="#fnt__2" id="fn__2" class="fn_bot">2)</a></sup>
vedi cartina

--------------------------------
[<-indietro](gv03.html) [avanti ->](gv05.html)