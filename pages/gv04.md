---
layout: page
title: Giovanni 4
---
[<-indietro](gv03.html) [avanti ->](gv05.html)
--------------------------------
#### <a href="" id="l_acqua_della_vita">L'acqua della vita</a>

<sup>1-2</sup> I <a href="g/farisei" class="wikilink2" title="Farisei">Farisei</a> furono informati che Gesù <a href="g/battesimo" class="wikilink2" title="battesimo">battezzava</a> e raccoglieva più seguaci che Giovanni, anche se Gesù non battezzava di persona: lo facevano gli allievi.

<sup>3-4</sup> Quando Gesù lo venne a sapere, partì dalla Giudea per ritornare in Galilea, e stradafacendo attraversò la Samarìa.

<sup>5-6</sup> Arrivò al paese di Sicar e si fermò al Pozzo di Giacobbe, che si trovava proprio sul pezzo di terra che Giacobbe aveva dato a suo figlio Giuseppe. Era circa mezzogiorno e Gesù, stanco dalla camminata, si sedette sul bordo del pozzo.

<sup>7-8</sup> Dopo poco arrivò una signora Samaritana, e Gesù le chiese: “Mi daresti da bere?”. Gesù era rimasto da solo, perché gli allievi erano andati in paese a comprare da mangiare.

<sup>9-10</sup> La signora fu sorpresa: “Come mai tu, che sei ebreo, chiedi da bere a me, che sono samaritana?” Infatti gli ebrei non vanno d'accordo con i samaritani. Gesù rispose: “Se solo sapessi che regalo incredibile Dio vuole farti e chi sono io, mi chiederesti tu da bere, e io ti darei un po' di acqua viva!”

<sup>11-12</sup> “Ma non hai niente per tirare su l'acqua e il pozzo è anche profondo” osservò la signora, “Da dove la prenderesti quest'acqua? Sei migliore del nostro antenato Giacobbe, che ci ha dato questo pozzo, e ci ha bevuto lui, i suoi figli e le sue bestie?”

<sup>13-14</sup> E Gesù: “Se bevi quest'acqua ti verrà ancora sete. Chi beve l'acqua che gli do io, invece, non avrà mai più sete, anzi, la mia acqua diventerà una sorgente interiore che non finisce mai!”.

<sup>15-18</sup> “Capo, mi dia un po' di quest'acqua”, gli disse la signora. “così non avrò più sete, e non dovrò più venire a prendere l'acqua”. Gesù replicò: “Vai a chiamare tuo marito e poi torna qui.” E la signora: “Non ho marito.” Gesù disse: “Hai detto bene 'non ho marito'; infatti hai avuto cinque mariti e quello che hai ora non è tuo marito; hai detto la verità.”

<sup>19-20</sup> “Capo!” esclamò la signora, “lei è un veggente! Allora, mi spiega perché voi Ebrei insistete che bisogna adorare Dio a Gerusalemme, e invece i nostri antenati adoravano Dio qui sul monte Garizim?”

<sup>21-22</sup> “Cara mia signora, vedrà tra poco che non si adorerà Dio né qui, né a Gerusalemme. Però c'è una differenza: voi della Samaria adorate chi non conoscete, mentre noi lo conosciamo, perché gli Ebrei hanno portato la salvezza al resto del mondo.”

<sup>23-24</sup> “Arriverà il momento, anzi è già arrivato, che quelli che adorano sinceramente il Padre, lo faranno nello spirito e nella verità. Dio cerca questo tipo di adoratore, perché Dio è Spirito e chi lo adora deve adorarlo sinceramente, guidato da Spirito.”

<sup>25-26</sup> La signora osservò: “So che deve venire il <a href="g/protagonista" class="wikilink2" title="Protagonista">Protagonista</a>, che è l'Inviato di Dio, e che quando verrà, ci spiegherà tutto!”. Gesù rispose: “Sono io il Protagonista! Stai parlando con lui!”

<sup>27</sup> Proprio allora arrivarono gli allievi, che rimasero sorpresi a trovarlo a chiacchierare con una signora, ma nessuno di loro gli chiese perché, o di che si parlava.

<sup>28-30</sup> La signora, nel frattempo, aveva lasciato la sua brocca ed era corsa al paese, dicendo a tutti: “Dovete venire a vedere, ho incontrato un signore che sa tutto di me! Forse è proprio il Protagonista!” E tutti uscirono dal paese per andare da Gesù.

#### <a href="" id="cibo_vero">Cibo vero</a>

<sup>31-33</sup> Intanto gli allievi insistevano per far mangiare Gesù, ma lui diceva: “Io ho un cibo che voi non conoscete” e loro si chiedevano: “Ma chi gliel'ha portato?”

<sup>34</sup> Allora Gesù spiegò: “Il mio cibo è seguire il piano di Dio che mi ha mandato, e portare a termine il suo progetto.”

<sup>35-38</sup> “Voi dite che la mietitura comincerà fra quattro mesi, non è vero? Ma guardatevi attorno: i campi sono già maturi e pronti per la raccolta. Il mietitore riceve la sua paga e raccoglie anime per la vita eterna. Così chi semina e chi raccoglie possono festeggiare insieme! E si avvera quel detto: “Uno semina e l'altro raccoglie”. Io ho mandato voi a mietere dove non avevate seminato e avete raccolto i frutti della fatica di altri che hanno lavorato prima di voi.”

#### <a href="" id="gesu_in_samaria_e_galilea">Gesù in Samaria e Galilea</a>

<sup>39</sup> Molti di quel paese della Samaria accolsero il messaggio di Gesù grazie alla testimonianza della signora che raccontava: “Lui sapeva tutto della mia vita!”

<sup>40-43</sup> Quei Samaritani andarono da Gesù e lo pregarono di rimanere al loro paese, dove restò per due giorni. Dopo averlo ascoltato, molti altri gli credettero e dicevano alla donna: “Ora crediamo non solo per quello che ci hai detto tu, ma perché lo abbiamo sentito di persona! Sappiamo che è veramente il Salvatore del Mondo.” Dopo essersi fermato quei due giorni, Gesù ripartì per la Galilea.

<sup>44-45</sup> (Lui stesso aveva detto: “Un profeta non ha successo in patria!”) Ma in Galilea lo accolsero a braccia aperte, perché avevano visto tutto quello che aveva fatto a Gerusalemme (infatti erano stati a Gerusalemme per la festa della Pasqua).

#### <a href="" id="gesu_guarisce_un_ragazzo">Gesù guarisce un ragazzo</a>

<sup>46</sup> Durante il viaggio attraverso la Galilea, Gesù arrivò di nuovo nella città di Cana, dove aveva trasformato l'acqua in vino.

<sup>47-48</sup> Mentre si trovava là, un ufficiale del governo, di Cafàrnao, che aveva un figlio molto malato, venne a sapere che Gesù era tornato dalla Giudea. Lo andò a cercare e lo pregò di seguirlo a Cafàrnao per guarire suo figlio che stava per morire. Gesù gli disse: “Se non vedete segni e miracoli non mi crederete!”.

<sup>49-50</sup> L'ufficiale supplicò: “Capo, venga subito, prima che muoia il bambino!” Gesù gli disse: “Torna a casa. Tuo figlio è guarito!” Quel signore si fidò e si avviò verso casa.

<sup>51-53</sup> Mentre era ancora per strada, alcuni suoi servi gli andarono incontro per avvisarlo che suo figlio era guarito. Il padre volle sapere a che ora il ragazzo avesse cominciato a sentirsi meglio. Gli risposero: “Ieri pomeriggio, verso l'una, la febbre è scomparsa!” Così il padre verificò che il fatto era successo proprio quando Gesù aveva detto: “Tuo figlio è guarito”. Quell'ufficiale divenne un seguace, insieme con tutta la sua famiglia.

<sup>54</sup> Questo fu il secondo miracolo che Gesù fece in Galilea, dopo il suo arrivo dalla Giudea.


