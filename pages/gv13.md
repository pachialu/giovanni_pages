---
layout: page
title: 13
---
[<-indietro](gv12.html) [avanti ->](gv14.html)

--------------------------------
#### Gesù lava i piedi

<sup>1</sup> La Pasqua era vicina e Gesù sapeva che era arrivato il
momento di lasciare questo mondo e tornare al Padre. Aveva sempre amato
i suoi allievi terreni, e avrebbe continuato fino all'ultimo istante.

<sup>2</sup> Era l'ora della cena, e il Nemico aveva già convinto Giuda
Iscariota, figlio di Simone, a tradire Gesù.

<sup>3-5</sup> Gesù sapeva bene che il Padre gli aveva dato tutto, che
veniva da Dio e che a Dio sarebbe tornato. Così, durante la cena, si
alzò da tavola, si tolse i vestiti, si legò un asciugamano in vita,
versò un po' d'acqua in una bacinella e cominciò a lavare i piedi agli
allievi, asciugandoli con il telo che aveva
addosso.<sup><a href="#fn__1" id="fnt__1" class="fn_top">1)</a></sup>

<sup>6-11</sup> Quando arrivò a Simon Pietro, Pietro disse: “Capo, vuoi
lavare i piedi a me?” Gesù rispose: “Adesso non puoi capire quello che
sto facendo, ma un giorno lo capirai.” “No!” protestò Pietro, “Non
permetterò mai che tu mi lavi i piedi!” “Se non lo faccio, non sarai dei
miei” replicò Gesù. E Pietro: “Se le cose stanno così, allora lavami
pure, e non solo i piedi, ma anche le mani e la testa!” Gesù rispose:
“Chi è già lavato deve lavarsi solo i piedi per essere tutto pulito. Voi
adesso siete puliti, ma non tutti!” Gesù infatti sapeva già chi
l'avrebbe tradito. Perciò aveva detto: “Non siete tutti puliti!”

<sup>12-17</sup> Dopo aver lavato i piedi agli allievi, Gesù si rivestì
e tornò a tavola, chiedendo: “Avete capito cosa vi ho fatto? Voi mi
chiamate Professore e Capo, e fate bene, perché lo sono. Quindi se io,
Capo e Professore, ho lavato i piedi a voi, anche voi dovete lavarveli a
vicenda. Io vi ho dato un esempio da seguire. Fate come me. Un servo non
è più importante del suo padrone, e l'ambasciatore non è più importante
di chi l'ha inviato. Se avete capito queste cose, mettetele in pratica e
vedrete dei risultati.”

<sup>18-20</sup> “Io non parlo di tutti voi perché conosco bene quelli
che ho scelto. Ma si deve avverare quello che dice la Bibbia: *'Uno di
quelli che cena con me, mi tradirà.'*
<sup><a href="#fn__2" id="fnt__2" class="fn_top">2)</a></sup> Ve lo dico
prima, così, quando succederà, vi convincerete che sono quello che sono.
Sappiate che chi accoglie un mio inviato, riceve me, e chi accoglie me,
riceve il Padre che mi ha mandato.”

#### Sarò tradito e rinnegato

<sup>21-24</sup> Dopo questo discorso, Gesù era profondamente
angosciato. Ripeté: “Proprio così: uno di voi mi tradirà.” Gli allievi
si guardarono a vicenda, perplessi, e si chiedevano di chi stesse
parlando. Uno degli allievi, quello che Gesù
amava<sup><a href="#fn__3" id="fnt__3" class="fn_top">3)</a></sup>, era
vicino a lui, a tavola. Simon Pietro gli fece segno di chiedere a chi si
riferiva. Così, appoggiandosi sul petto di Gesù, gli chiese: “Capo, chi
è?” “Guarda, intingo un pezzo di pane e glielo passo.” rispose Gesù. Poi
prese un pezzo di pane, lo intinse nel brodo e lo diede a Giuda, figlio
di Simone Iscariota.

<sup>27-30</sup> Giuda lo mangiò e Satana entrò in lui. Gesù gli disse:
“Veloce, fai quello che devi fare!” Nessuno dei presenti capì il
significato di quella frase. Alcuni pensarono che, siccome Giuda era
cassiere, Gesù gli stesse dicendo di andare a pagare qualche conto o di
dare dei soldi ai poveri. Giuda uscì immediatamente e scomparve nella
notte.

<sup>31-35</sup> Il traditore era uscito, e Gesù disse: “È così che Dio
Uomo diventa una star, e, grazie a lui, Dio stesso brilla. Tra poco il
Capo di tutti i capi mi darà la sua stessa gloria. Carissimi, mi rimane
poco tempo per stare con voi, prima di andarmene e lasciarvi! Poi, anche
se mi cercherete, non potrete venire con me, proprio come dissi ai capi
ebrei. Ora vi do una nuova regola: amatevi a vicenda, amatevi come io vi
amo. L'amore profondo che vi legherà dimostrerà al mondo che siete miei
allievi.”

<sup>36-38</sup> Simon Pietro gli chiese: “Capo, dove vai?” E Gesù
rispose: “Per adesso non puoi venire con me; ma più tardi mi seguirai.”
“Ma perché non posso seguirti adesso?” insistette Pietro. “Per te mi
farei uccidere!” E Gesù: “Sei sicuro? Guarda, Pietro, che prima che
canta il gallo, avrai già fatto finta di non conoscermi tre volte!”

--------------------------------
<sup><a href="#fnt__1" id="fn__1" class="fn_bot">1)</a></sup>
all'epoca la gente camminava a piedi nudi, o con i sandali. Il lavaggio
di solito spettava agli ultimi della gerarchia sociale. In occasioni
speciali, poteva essere un gesto usato per mostrare particolare affetto
o stima ad un ospite o parente

<sup><a href="#fnt__2" id="fn__2" class="fn_bot">2)</a></sup>
Salmi 41:9

<sup><a href="#fnt__3" id="fn__3" class="fn_bot">3)</a></sup>
si pensa che l'autore parli di se stesso

--------------------------------
[<-indietro](gv12.html) [avanti ->](gv14.html)