---
layout: page
title: Giovanni 13
---
[<-indietro](gv12.html) [avanti ->](gv14.html)
--------------------------------
### <a href="" id="giovanni_13">Giovanni 13</a>

#### <a href="" id="gesu_lava_i_piedi">Gesù lava i piedi</a>

<sup>1</sup> La Pasqua era vicina. Gesù, sapendo che era arrivato il momento di lasciare questo mondo e tornare al Padre, decise di fare un'ultimo gesto d'amore verso i suoi allievi terreni, come aveva sempre fatto. <sup>2</sup> Era l'ora della cena, e il Nemico aveva già convinto Giuda Iscariota, figlio di Simone, a tradire Gesù.

<sup>3-11</sup> Gesù sapeva bene che il Padre gli aveva dato tutto, che era venuto da Dio e che a Dio sarebbe tornato. Per questo motivo, durante la cena, si alzò da tavola, si tolse i vestiti, si legò un asciugamano in vita, versò un po' d'acqua in una bacinella e cominciò a lavare i piedi agli allievi, asciugandoli con il telo che aveva addosso. Quando arrivò a Simon Pietro, Simone disse: “Capo, vuoi lavare i piedi a me?” Gesù rispose: “Adesso non puoi capire quello che sto facendo, ma un giorno lo capirai.” “No!” protestò Pietro, “Non permetterò mai che tu mi lavi i piedi!” “Se non lo faccio, non sarai dei miei” replicò Gesù. “Se le cose stanno così, allora lavami pure, e non solo i piedi, ma anche le mani e la testa!” Gesù rispose: “Chi è già lavato deve lavarsi solo i piedi per essere tutto pulito. Voi adesso siete puliti, ma non tutti!” Gesù infatti sapeva già chi l'avrebbe tradito. Perciò aveva detto: “Non siete tutti puliti!”

<sup>12-17</sup> Dopo aver lavato i piedi agli allievi, Gesù si rivestì e tornò a tavola, chiedendo: “Avete capito cosa vi ho fatto? Voi mi chiamate Professore e Capo, e fate bene, perché lo sono. Quindi se io, Capo e Professore, ho lavato i piedi a voi, anche voi dovete lavarveli a vicenda. Io vi ho dato un esempio da seguire. Fate come me. Un servo non è più importante del suo padrone, e l'ambasciatore non è più importante di chi l'ha inviato. Se avete capito queste cose, mettetele in pratica e ne avrete un guadagno.”

<sup>18-20</sup> “Io non parlo di tutti voi perché conosco bene quelli che ho scelto. Ma si deve avverare quello che dice la Bibbia: *Uno di quelli che cena con me, mi tradirà* <sup><a href="#fn__1" id="fnt__1" class="fn_top">1)</a></sup> Ve lo dico in anticipo, così quando questo succederà, crederete che io sono il Protagonista. Sappiate che chi accoglie una persona che io ho mandato, riceve me, e chi mi accoglie, riceve il Padre che mi ha mandato.”

#### <a href="" id="saro_tradito_e_rinnegato">Sarò tradito e rinnegato</a>

<sup>21-24</sup> Dopo questo discorso, Gesù era profondamente angosciato e disse ancora: “Proprio così: uno di voi mi tradirà.” Gli allievi si guardarono a vicenda, perplessi, e si chiedevano di chi stesse parlando. Uno degli allievi, quello che Gesù amava, era vicino a lui, a tavola. Simon Pietro gli fece segno di chiedere a chi si riferiva. Così, appoggiandosi sul petto di Gesù, gli chiese: “Capo, chi è?”. “Guarda, gli darò un pezzo di pane inzuppato!”, rispose. Poi prese un pezzo di pane, fece la scarpetta e lo diede a Giuda, figlio di Simone Iscariota.

<sup>27-30</sup> Appena Giuda lo mangiò, Satana entrò in lui. Allora Gesù gli disse: “Veloce, fai quello che devi fare!” Nessuno dei presenti capì il significato di quella frase. Alcuni pensarono che, siccome Giuda era cassiere, Gesù gli stesse dicendo di andare a pagare qualche conto o di dare dei soldi ai poveri. Giuda uscì immediatamente e scomparve nella notte.

<sup>31-35</sup> Il traditore era uscito, e Gesù disse: “È così che Dio Uomo diventa una star, e, grazie a lui, Dio stesso brilla. Tra poco il Capo Assoluto mi darà la sua stessa gloria. Carissimi, mi rimane poco tempo per stare con voi, prima di andarmene e lasciarvi! Poi, anche se mi cercherete, non potrete venire con me, proprio come dissi ai capi ebrei. Ora vi do una nuova regola: amatevi a vicenda, amatevi come io vi amo. L'amore profondo che vi legherà dimostrerà al mondo che siete miei allievi.”

<sup>36-38</sup> Simon Pietro gli chiese: “Capo, dove vai?” E Gesù rispose: “Per adesso non puoi venire con me; ma più tardi mi seguirai.” “Ma perché non posso seguirti adesso?” insistette Pietro. “Per te mi farei uccidere!” E Gesù: “Sei sicuro? Guarda, Pietro, che prima che canti il gallo, mi avrai già disconosciuto tre volte!”

<sup><a href="#fnt__1" id="fn__1" class="fn_bot">1)</a></sup>
Salmi 41:9


