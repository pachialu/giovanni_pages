---
layout: page
title: 1
---
[avanti ->](gv02.html)

------------------------------------------------------------------------
#### Introduzione

<sup>1-3</sup> All'inizio c'era la Parola.  
Era con Dio ed era Dio.  
Fin dall'inizio era con Dio.  
Tutto fu fatto tramite Lui e senza di Lui non è stato fatto nulla.  
<sup>4-5</sup> In lui c'è la vita e questa Vita dà luce a tutta
l'umanità.  
La sua vita è luce che splende nel buio,  
ma il buio non l'ha accolta.

<sup>6-7</sup> Dio mandò una persona di nome
Giovanni<sup><a href="#fn__1" id="fnt__1" class="fn_top">1)</a></sup>
per testimoniare della Vera Luce e dare a tutti la possibilità di
affidarsi a lui.

<sup>8-9</sup> Giovanni non era La Luce: era soltanto un testimone. La
Vera Luce che illumina tutti doveva ancora arrivare.

<sup>10-13</sup> Quando arrivò nel mondo, il mondo non lo accolse,
nonostante l'avesse creato lui.  
Non fu accettato nemmeno nel suo paese, dal suo popolo.  
Ma a tutti quelli che lo hanno accolto, cioè a tutti quelli che si
affidano a lui, ha dato il diritto di diventare figli di Dio. Non
diventano figli di Dio rinascendo fisicamente, per volontà o passione di
una persona, ma nascono da Dio.

<sup>14</sup> La Parola diventò Uomo e visse qui tra noi, piena di
grazia e verità. E noi siamo rimasti abbagliati dallo splendore del
Figlio del Padre, esemplare unico.


#### La presentazione di Giovanni il Battezzatore

<sup>15</sup> Giovanni lo presentò alla gente dicendo: “Ecco la persona
che vi avevo annunciato, quando dicevo: 'Dopo di me arriverà uno più
importante di me, perché esisteva prima che nascessi io' ”.

<sup>16-17</sup> Tutti abbiamo ricevuto un regalo dopo l'altro dalla sua
abbondanza. Infatti Mosè ci ha dato le regole, ma Gesù ci ha portato
grazia e verità. <sup>18</sup> Nessuno ha mai visto Dio: solo il Figlio
Speciale di Dio, che è unito al Padre, ce l'ha fatto conoscere.

<sup>19-23</sup> I capi Ebrei mandarono dei sacerdoti con i loro
aiutanti da Gerusalemme per chiedere a Giovanni: “Chi sei tu?” Giovanni
disse la verità: “Non sono io il
Protagonista<sup><a href="#fn__2" id="fnt__2" class="fn_top">2)</a></sup>”
“Allora chi sei?” chiesero. “Sei
Elia<sup><a href="#fn__3" id="fnt__3" class="fn_top">3)</a></sup>?”
“No”, rispose Giovanni. “E allora sei il Messaggero di Dio?” “No”.
“Allora chi sei? Se ce lo dici, possiamo rispondere a quelli che ce lo
chiedono. Chi pensi di essere?” Giovanni rispose: “Come disse
Isaia<sup><a href="#fn__4" id="fnt__4" class="fn_top">4)</a></sup>, *'Io
sono una voce che grida nel deserto: Preparatevi per l'arrivo del
Capo!'* ”<sup><a href="#fn__5" id="fnt__5" class="fn_top">5)</a></sup>

<sup>24-27</sup> Quelli che erano stati mandati erano
Farisei<sup><a href="#fn__6" id="fnt__6" class="fn_top">6)</a></sup>, e
gli chiesero: “Se non sei il Protagonista, né Elia, e neanche il
Profeta, che diritto hai di fare i lavaggi
rituali<sup><a href="#fn__7" id="fnt__7" class="fn_top">7)</a></sup>?”
Giovanni rispose “Io lavo semplicemente con acqua, ma proprio qui, tra
la folla, c'è uno che non conoscete, che si farà conoscere dopo di me.
Sappiate che non sono nemmeno degno di essere il suo servo!”

<sup>28</sup> Questo episodio avvenne a Betània in un posto sull'altra
riva del fiume Giordano, dove Giovanni eseguiva i battesimi.

<sup>29-31</sup> Il giorno dopo, Giovanni vide Gesù venirgli incontro e
disse: “Ecco l'Agnello di
Dio<sup><a href="#fn__8" id="fnt__8" class="fn_top">8)</a></sup> che
cancella gli errori della gente! È di lui che parlavo quando dicevo:
'Dopo di me arriverà uno che mi ha preceduto, perché esisteva già prima
che io nascessi!' Non sapevo chi fosse ma sono venuto qui a fare i
lavaggi rituali con l'acqua per farlo conoscere agli Ebrei.”

<sup>32</sup> Poi Giovanni disse di aver visto Spirito di Dio scendere
dal cielo in forma di colomba e fermarsi sopra Gesù.

<sup>33-34</sup> “Io non lo conoscevo” aggiunse Giovanni, “ma quando Dio
mi mandò a fare i lavaggi, mi disse: 'Quando vedrai Spirito di Dio
scendere e fermarsi sopra qualcuno, quello sarà la persona che lava con
Spirito di Dio.' Dato che ho visto succedere tutto questo, vi posso
confermare che è lui il Figlio di Dio!”

#### I primi allievi

<sup>35-40</sup> Il giorno dopo, Giovanni era con due suoi seguaci,
quando passò Gesù. Giovanni lo fissò ed esclamò: “Ecco l'Agnello di
Dio!” A queste parole, i due allievi di Giovanni si misero a seguire
Gesù. Gesù si girò e si accorse che lo seguivano e chiese: “Cosa
volete?” “Professore” gli chiesero, “ma lei dove abita?” “Venite a
vedere” rispose Gesù. Così lo seguirono, videro dove abitava e rimasero
con lui dalle quattro del pomeriggio fino a sera.

<sup>40-42</sup> Uno di questi seguaci di Giovanni era Andrea, fratello
di Simon Pietro. La prima cosa che fece fu di cercare suo fratello
Simone e dirgli: “Abbiamo trovato il
Protagonista<sup><a href="#fn__9" id="fnt__9" class="fn_top">9)</a></sup>.”
Poi lo portò da Gesù, che lo guardò e disse: “Tu sei Simone, figlio di
Giovanni, ma sarai chiamato *Cefa* o
*Pietro*<sup><a href="#fn__10" id="fnt__10" class="fn_top">10)</a></sup>.”

<sup>43-46</sup> Il giorno dopo, Gesù decise di andare in Galilea e
incontrando Filippo, lo chiamò: “Vieni con me!” Filippo era di Betsàida
come Andrea e Pietro. Filippo a sua volta incontrò Natanaele: “Abbiamo
trovato il Protagonista!” gli raccontò, tutto gasato, “Proprio quello di
cui parlano Mosè e i profeti nella Bibbia! Si chiama Gesù, figlio di
Giuseppe di Nazarèt!” “Nazarèt?!” esclamò Natanaele, “Da lì non viene
nulla di buono!” E Filippo: “Vieni a vedere di persona!”
<sup>47-50</sup> Gesù, vedendolo arrivare, disse: “Ecco un Ebreo senza
macchia!” “Come fa a conoscermi?” chiese Natanaele. E Gesù: “Ti ho visto
sotto il fico, prima ancora che Filippo ti chiamasse.” Natanaele
rispose: “Professore, lei è il Figlio di Dio, Re di Israele!” Gesù
rispose: “Ti lanci così solo perché ho detto che ti ho visto sotto il
fico? Vedrai cose molto più spettacolari. Anzi, sappi che tu vedrai il
cielo che si apre e gli angeli di Dio che salgono e scendono su me, Dio
Uomo!”
------------------------------------------------------------------------
<sup><a href="#fnt__1" id="fn__1" class="fn_bot">1)</a></sup>
un cugino di Gesù, noto come Giovanni il Battezzatore

<sup><a href="#fnt__2" id="fn__2" class="fn_bot">2)</a></sup> ,
<sup><a href="#fnt__7" id="fn__9" class="fn_bot">7)</a></sup>
il Protagonista, detto anche Messia o Cristo è il Salvatore inviato da
Dio per riscattare gli Ebrei

<sup><a href="#fnt__3" id="fn__3" class="fn_bot">3)</a></sup>
un antico messaggero di Dio della Bibbia

<sup><a href="#fnt__4" id="fn__4" class="fn_bot">4)</a></sup>
un messaggero di Dio della Bibbia

<sup><a href="#fnt__5" id="fn__5" class="fn_bot">5)</a></sup>
Isaia 40:3

<sup><a href="#fnt__6" id="fn__6" class="fn_bot">6)</a></sup>
un gruppo religioso all'interno degli Ebrei

<sup><a href="#fnt__7" id="fn__7" class="fn_bot">7)</a></sup>
anche detti battesimi

<sup><a href="#fnt__8" id="fn__8" class="fn_bot">8)</a></sup>
l'agnello che si uccideva in offerta a Dio, per scontare i propri errori

<sup><a href="#fnt__10" id="fn__10" class="fn_bot">10)</a></sup>
in ebraico *cefa* vuol dire pietra

------------------------------------------------------------------------
 [avanti->](gv02.html)
