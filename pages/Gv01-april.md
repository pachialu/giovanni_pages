---
layout: page
title: Gv01
---

#### Introduzione

1-2 All'inizio c'era la Parola. Era con Dio ed era Dio. Fin dall'inizio era con Dio.

3 Tutto fu fatto tramite lui e senza di lui non è stato fatto nulla.

4 In lui c'è la vita e questa vita dà luce a tutta l'umanità.

5 La sua vita è luce che splende nel buio, ma il buio non l'ha accolta.

6-7 Dio mandò un uomo di nome Giovanni <sup><a href="#fn__1" id="fnt__1" class="fn_top">1)</a></sup> per testimoniare che Gesù Cristo era la vera luce e per dare a tutti la possibilità di affidarsi a lui.

8-9 Giovanni non era la luce: era soltanto un testimone. La vera luce era una persona che doveva ancora arrivare e illuminare ogni essere umano.

10-13 Anche se era venuto nel mondo che egli stesso aveva creato, quando arrivò, il mondo non lo riconobbe. Non fu accettato nemmeno nella propria nazione, dalla sua gente. Ma a tutti quelli che lo hanno accolto, cioè a tutti quelli che si affidano a lui, ha dato il diritto di diventare figli di Dio. Non diventano figli di Dio rinascendo fisicamente, per volontà o passione di una persona, ma sono nati da Dio.

14 La Parola diventò uomo e visse qui fra noi, pieno di grazia e verità. E noi abbiamo visto la sua magnificenza, lo splendore dell'unico Figlio del Padre.

#### La presentazione di Giovanni il Battezzatore

15 Giovanni lo presentò alla gente dicendo: “Ecco quello di cui parlavo, quando dicevo: “Dopo di me arriverà un uomo più importante di me, perché esisteva prima che io nascessi” ”.

16-17 Noi tutti abbiamo avuto benefici dai ricchi regali che il Protagonista ci ha portato: un regalo dopo l'altro. Infatti mentre Mosè ci ha dato soltanto la legge, Gesù il <a href="http://www.pachialu.it/doku/doku.php?id=g_protagonista" class="wikilink2" title="g_protagonista">Protagonista</a> ci ha portato la grazia.

18 Nessuno ha mai visto Dio, solo l'unico Figlio di Dio, che è unito al Padre, è quello che ce l'ha fatto conoscere.

19 Gli Ebrei mandarono da Gerusalemme dei sacerdoti con i loro aiutanti per chiedere a Giovanni: “Sei tu il Protagonista?”

20-23 Giovanni disse la verità: “Non sono io il Protagonista” “Allora chi sei?” gli chiesero. “Sei Elia?” “No”, rispose Giovanni. “E allora sei il Profeta?” “No”. “Allora chi sei? Se ce lo dici, possiamo rispondere a quelli che ce lo chiedono. Chi ti credi di essere?” Giovanni rispose: “Come disse Isaia, “Io sono una voce che grida nel deserto: Preparatevi per l'arrivo del Capo!””

24-27 Quelli che erano stati mandati erano Farisei, e gli chiesero: “Se non sei il Protagonista, né Elia, e neanche il profeta, che diritto hai di battezzare?” <sup><a href="#fn__2" id="fnt__2" class="fn_top">2)</a></sup> Giovanni rispose “Io lavo semplicemente con acqua, ma proprio qui fra la folla, c'è qualcuno che ancora non conoscete, che lavorerà fra di voi, dopo di me, una persona di cui non sono degno nemmeno di essere servo.”

28 Questo episodio avvenne a Betania in un villaggio sull'altra riva del fiume Giordano, dove Giovanni eseguiva i lavaggi rituali.

29-31 Il giorno dopo, Giovanni vide Gesù venirgli incontro e disse: “Ecco l'Agnello <sup><a href="#fn__3" id="fnt__3" class="fn_top">3)</a></sup> di Dio che cancella gli errori del mondo! È di lui che parlavo quando dicevo: “Dopo di me arriverà uno che mi ha preceduto, perché esisteva già prima che io nascessi! Non sapevo chi fosse ma sono venuto qui a lavare ritualmente con acqua per farlo conoscere agli Ebrei.”

32 Poi Giovanni disse di aver visto Spirito di Dio in forma di colomba scendere dal cielo e fermarsi sopra Gesù.

33-34 “Io non lo conoscevo” aggiunse Giovanni, “ma quando Dio mi mandò a battezzare, mi disse: “Quando vedrai Spirito di Dio scendere e fermarsi sopra qualcuno, quello sarà la persona che battezza con Spirito di Dio.” Dato che ho visto succedere tutto questo, vi posso confermare che è lui il Figlio di Dio!”

#### I primi allievi

35-40 Il giorno dopo, Giovanni era con due allievi suoi, quando passò Gesù. Giovanni lo squadrò ed esclamò: “Ecco l'Agnello di Dio!” A queste parole, i due allievi di Giovanni si misero a seguire Gesù. Gesù si girò e si accorse che lo seguivano e gli chiese: “Cosa volete?” “Professore” gli chiesero, “dove abiti?” “Venite a vedere” rispose il Capo. Così lo seguirono, videro dove abitava e rimasero con lui dalle quattro del pomeriggio fino a sera.

40-42 Uno di questi discepoli di Giovanni era Andrea, fratello di Simon Pietro. La prima cosa che fece fu di cercare suo fratello Simone e dirgli: “Abbiamo trovato il <a href="http://www.pachialu.it/doku/doku.php?id=g_protagonista" class="wikilink2" title="g_protagonista">Protagonista</a> <sup><a href="#fn__4" id="fnt__4" class="fn_top">4)</a></sup>.” Poi lo portò da Gesù, che lo guardò e disse: “Tu sei Simone, figlio di Giovanni, ma sarai chiamato *Cefa* o *Pietro* <sup><a href="#fn__5" id="fnt__5" class="fn_top">5)</a></sup>.”

43-50 Il giorno dopo, Gesù decise di andare in <a href="http://www.pachialu.it/doku/doku.php?id=p_galilea" class="wikilink2" title="p_galilea">Galilea</a> e incontrando Filippo, gli disse: “Vieni con me!” Filippo era di <a href="http://www.pachialu.it/doku/doku.php?id=betsaida" class="wikilink2" title="betsaida">Betsaida</a> come Andrea e Pietro. Filippo a sua volta incontrò Natanaele: “Abbiamo trovato il Protagonista!” lo informò esultante, “Proprio quello di cui parlano Mosè e i profeti nella Bibbia!” Si chiama Gesù, figlio di Giuseppe di <a href="http://www.pachialu.it/doku/doku.php?id=nazaret" class="wikilink2" title="nazaret">Nazarèt</a>!” “Nazarèt?!” esclamò Natanaele, “Da lì non viene nulla di buono!” E Filippo: “Vieni a vedere di persona!” Gesù, vedendolo arrivare, disse: “Ecco un Ebreo senza macchia!” “Come fai a conoscermi?” chiese Natanaele. E Gesù: “Ti ho visto sotto l'albero di fico, prima ancora che Filippo ti chiamasse.” Natanaele rispose: “Padrone, tu sei il Figlio di Dio, Re di Israele!” Gesù rispose: “Tu ti lanci così solo perché ho detto che ti ho visto sotto il fico?” Vedrai cose molto più spettacolari. Anzi, sappi che tu vedrai il cielo che si apre e gli angeli di Dio salire e scendere su di me, il Protagonista!“

------------------------------------------------------------------------
<sup><a href="#fnt__1" id="fn__1" class="fn_bot">1)</a></sup> il Battezzatore

<sup><a href="#fnt__2" id="fn__2" class="fn_bot">2)</a></sup> battesimo

<sup><a href="#fnt__3" id="fn__3" class="fn_bot">3)</a></sup> agnello sacrificale

<sup><a href="#fnt__4" id="fn__4" class="fn_bot">4)</a></sup> il Protagonista, detto anche Messia o Cristo è il Salvatore inviato da Dio

<sup><a href="#fnt__5" id="fn__5" class="fn_bot">5)</a></sup> in ebraico *cefa* vuol dire pietra


