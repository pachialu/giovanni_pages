---
layout: page
title: 7
---
[<-indietro](gv06.html) [avanti ->](gv08.html)

--------------------------------
#### Incredulità dei fratelli di Gesù

<sup>1</sup> Dopo questi fatti, Gesù girava per la Galilea, evitando la
Giudea, perché i capi Ebrei cercavano di ucciderlo. <sup>2</sup> Mancava
poco alla festa ebraica delle Capanne. <sup>3-4</sup> Per questo i suoi
fratelli gli dissero: “Vai lontano da qui e spostati in Giudea, in modo
che anche i tuoi allievi possano vedere i miracoli che fai. Infatti chi
si vuole fare pubblicità non fa le cose di nascosto: se tu fai questi
numeri, fatti vedere dove c'è gente.”

<sup>5-9</sup> In realtà, nemmeno i suoi fratelli gli davano fiducia.
Gesù disse: “Non è ancora il mio momento. Il vostro momento invece è
tutto il giorno. La gente non può odiare voi, ma odia me perché gli
faccio capire che fanno le cose male. Andate voi a questa festa; io non
ci vado ancora, perché non è ancora arrivato il mio momento.” Dopo
questi discorsi, rimase in Galilea. <sup>10</sup> Aspettò che i suoi
fratelli fossero partiti per la festa e poi partì anche lui, senza farsi
troppo notare.

<sup>11</sup> I capi Ebrei lo cercavano durante la festa e dicevano:
“Quello lì, non c'è?” <sup>12-13</sup> Tra la gente si parlava molto di
lui, e discutevano dicendo: “E' bravo” oppure “E' un falso”, però lo
facevano sottovoce, per paura dei capi Ebrei.

#### Il discorso della festa

<sup>14-15</sup> A metà della festa, Gesù salì al Tempio si mise ad
insegnare. Gli Ebrei rimasero a bocca aperta: “Come fa a sapere tutte
queste cose senza aver studiato?” <sup>16-18</sup> Gesù rispose: “Il mio
messaggio non nasce da me, ma da Dio che mi ha mandato. Chi vuole
seguire Dio capisce subito se il messaggio viene da Dio o da me. Se uno
parla delle proprie cose, cerca il riconoscimento; se uno fa pubblicità
al suo capo, si capisce che dice la verità e non ruba il posto a
nessuno.”

<sup>19-24</sup> “Mosè vi ha dato le regole di Dio, ma qui non c'è
nessuno che le rispetta! Perché cercate di uccidermi?” La folla rispose:
“Tu sei un pazzo! Chi cerca di ucciderti?” E Gesù: “Ho fatto un miracolo
nel giorno del riposo e vi siete offesi! Anche voi fate saltare la
regola del giorno del riposo per rispettare la regola di Mosè sulla
circoncisione. (In effetti la regola della circoncisione è più antica
delle regole di
Mosè).<sup><a href="#fn__1" id="fnt__1" class="fn_top">1)</a></sup> Se
il giorno giusto per circoncidere i vostri figli cade nel giorno del
riposo, voi non vi fate problemi. Allora perché ce l'avete con me che ho
guarito un signore nel giorno del riposo? Non dovete giudicare con
superficialità ma secondo le regole di Dio.”

<sup>25-27</sup> Alcuni abitanti di Gerusalemme commentarono: “Ma questo
qui non è quello che vogliono uccidere? Intanto oggi predica in pubblico
e nessuno gli dice niente! Forse i nostri capi hanno cambiato idea e
pensano che sia veramente il Protagonista?” “Ma non è possibile! Noi lo
sappiamo da dove arriva questo personaggio; il Protagonista, invece,
quando arriverà, salterà fuori dal nulla.”

<sup>28-30</sup> Gesù, mentre insegnava nel Tempio, gridò: “Voi mi
conoscete e sapete da dove vengo: in realtà non sono stato io a decidere
di venire, ma sono stato inviato da Dio che è sincero, ma voi non lo
conoscete. Io invece lo conosco perché vengo da parte sua ed è stato lui
a mandarmi da voi.” A queste parole i capi Ebrei cercarono di
arrestarlo, ma nessuno gli mise le mani addosso perché non era ancora
arrivato il suo momento.

<sup>31</sup> Molti del pubblico però gli davano fiducia. “In effetti”,
dicevano, “quando verrà il Protagonista non potrà fare più miracoli di
questo Gesù”.

<sup>32-34</sup> Quando i Farisei seppero quello che la gente diceva di
Gesù, d'accordo con i capi sacerdoti, mandarono delle guardie ad
arrestarlo. Ma Gesù disse: “Devo restare qui ancora un po'. Poi tornerò
da Dio che mi ha mandato. Voi mi cercherete ma non mi troverete, e non
potrete raggiungermi.”

<sup>35-36</sup> I capi Ebrei non ci capivano niente. “Dove vuole
andare?” si chiedevano. “Forse vuole uscire da Israele e andare a
predicare agli Ebrei emigrati in altri paesi, oppure agli stranieri. Che
cosa voleva dire con le parole 'Mi cercherete e non mi troverete' e 'Non
potrete raggiungermi'?”

<sup>37-39</sup> L'ultimo giorno, nel pieno della festa, Gesù gridò alla
folla: “Chi ha sete venga da me e beva! Da quelli che si affidano a me,
come dice la Bibbia, *usciranno fiumi di acqua
viva*<sup><a href="#fn__2" id="fnt__2" class="fn_top">2)</a></sup>. Gesù
si riferiva a Spirito di Dio che avrebbe riempito tutti quelli che gli
davano il cuore. Infatti Spirito di Dio non era ancora diffuso, perché
Gesù non era ancora ritornato alla sua posizione di Capo con Dio.

#### Dibattito su Gesù

<sup>40-42</sup> Sentendo queste parole, alcuni dicevano: “Questo qui è
sicuramente il messaggero di Dio!” Altri dicevano: “Per me, è il
Protagonista!” E altri: “Impossibile! Il Protagonista non può venire
dalla Galilea!” perché la Bibbia dice che sarà un discendente del Re
Davide, e, come il Re Davide, nascerà nel paesino di Betlemme.

<sup>43-44</sup> Se ne dicevano di tutti i colori, e qualcuno voleva
farlo rinchiudere, ma nessuno gli mise le mani addosso.

<sup>45-49</sup> Le guardie del Tempio che erano state mandate per
arrestarlo ritornarono con delle scuse dai capi sacerdoti e dai Farisei
che li sgridarono dicendo: “Perché non ce lo avete portato?” E loro:
“Non abbiamo mai sentito uno che parla come lui…” “E' riuscito a
intortare anche voi, neh? Avete mai visto uno di noi che gli dà retta?
Questa gente ignorante che non conosce la Bibbia deve morire!”

<sup>50-53</sup> Però uno della loro compagnia, Nicodemo, che già una
volta era andato a parlare con Gesù, si fece avanti e disse: “Le regole
di Mosè non ci permettono di condannare una persona senza prima sentire
la sua versione dei fatti.” Ma gli altri risposero: “Vieni anche tu da
quelle zone? Controlla bene la Bibbia, nessun messaggero di Dio può
venire dalla Galilea!” E tutti se ne tornarono a casa.

----------------------------------------------------
<sup><a href="#fnt__1" id="fn__1" class="fn_bot">1)</a></sup>
i maschi ebrei devono essere circoncisi a otto giorni dalla nascita

<sup><a href="#fnt__2" id="fn__2" class="fn_bot">2)</a></sup>
Zacc. 14:8

----------------------------------------------------
[<-indietro](gv06.html) [avanti ->](gv08.html)
