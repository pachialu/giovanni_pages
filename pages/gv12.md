---
layout: page
title: Giovanni 12
---
[<-indietro](gv11.html) [avanti ->](gv13.html)

--------------------------------
### <a href="" id="giovanni_12">Giovanni 12</a>

#### <a href="" id="non_restero_con_voi_ancora_per_molto">&quot;Non resterò con voi ancora per molto&quot;</a>

<sup>1-3</sup> Sei giorni prima di Pasqua, Gesù arrivò a Betania, dove abitava Lazzaro, quello che aveva risuscitato. Avevano preparato una festa in onore di Gesù. Marta serviva e Lazzaro era seduto a tavola vicino a Gesù. Ad un certo punto Maria prese una boccetta di profumo costoso all’essenza di nardo e lo versò sui piedi di Gesù, asciugandoli poi coi suoi capelli. Il profumo si sparse per tutta la casa.

<sup>4-8</sup> = Ma Giuda Iscariota, uno degli allievi, quello che poi lo avrebbe tradito, disse: “Quel profumo valeva almeno un anno di stipendio. Si poteva vendere e dare il ricavato ai poveri!” (In realtà, gli interessavano poco i poveri, ma siccome teneva la cassa della compagnia, spesso rubava.) Gesù rispose: “Lasciala stare. Maria l’ha conservato per la mia sepoltura. I poveri li avrete sempre, ma io tra un po' sparisco.”

<sup>9-11</sup> Quando la gente seppe che Gesù era a Betania, arrivarono in massa, non solo per lui, ma anche per vedere Lazzaro che Gesù aveva risuscitato. Allora i capi sacerdoti decisero di uccidere anche Lazzaro, perché, vedendolo, molti li abbandonavano e credevano a Gesù.

#### <a href="" id="l_entrata_trionfale">L'entrata trionfale</a>

<sup>12-13</sup> Il giorno dopo, corse voce per tutta la città che Gesù stava per arrivare a Gerusalemme. Un’immensa folla di pellegrini, venuti per la Pasqua, prese dei rami di palma e gli andò incontro, gridando: “Evviva il Salvatore! Benedetto colui che viene nel nome del Capo, il re d’Israele!”

<sup>14-16</sup> Gesù arrivò cavalcando un asinello. Si avverava così la profezia che diceva: *“Non aver paura, popolo di Gerusalemme! Ecco il tuo re che viene, cavalcando un puledro d’asina.”* <sup><a href="#fn__1" id="fnt__1" class="fn_top">1)</a></sup> In quel momento gli allievi non capirono che così si avverava quella profezia, ma quando Gesù ritornò in cielo, si accorsero che molte profezie della Bibbia si erano avverate proprio sotto i loro occhi!

<sup>17-19</sup> Intanto, tra la folla, quelli che avevano assistito alla risurrezione di Lazzaro lo raccontavano in giro. Per questo tante persone andarono incontro a Gesù, perché avevano saputo di quel potente miracolo. Allora i Farisei dissero fra loro: “Non c’è niente da fare. Guardate: tutti gli vanno dietro!”

<sup>20-22</sup> Dei Greci, in visita a Gerusalemme per la Pasqua, andarono da Filippo, che era di Betsaida, e gli dissero: “Ci scusi: potremmo conoscere Gesù?” Filippo riferì la cosa ad Andrea, ed insieme andarono da Gesù.

<sup>23-24</sup> Gesù disse: “È arrivato il momento che Dio Uomo diventi il protagonista. Aprite bene le orecchie: se il chicco di grano non cade nel campo e muore, rimane solo. Se muore, invece, produce tanti chicchi nuovi.”

<sup>25-26</sup> “Chi ama la propria vita, la perderà. Invece, chi è pronto a perdere la propria vita in questo mondo, la salverà per sempre. Se qualcuno vuole servirmi, mi segua, perché insieme a me ci saranno anche quelli che mi servono. E se mi seguono, il Padre li ricompenserà.”

<sup>27-32</sup> “Adesso sono preoccupato. Che dovrei dire: 'Padre, salvami da quello che mi aspetta!'? Ma se è proprio per questo che sono venuto! Padre, rendi grande ed onora il tuo nome!” Una voce dal cielo disse: “L’ho reso grande e lo glorificherò ancora.” Molte persone fra la folla udirono la voce ed alcuni di loro pensarono che fosse un tuono. Altri, invece, dicevano: « No, è stato un angelo che gli ha parlato!“ Allora Gesù spiegò: “Quella voce non era per me, ma per voi. Per voi è l'ora di essere giudicati, il momento in cui Satana, capo di questo mondo, sta per essere cacciato. E quando sarò tirato su dalla terra, attirerò tutti a me.”

<sup>33-36</sup> Parlava così per indicare di che morte doveva morire. “Morire?” replicò la folla. “Dalla Bibbia avevamo capito che che il Protagonista vive per sempre! <sup><a href="#fn__2" id="fnt__2" class="fn_top">2)</a></sup> E allora, perché dici che morirà? Di quale Protagonista stai parlando?” E Gesù rispose: “La mia luce resterà con voi ancora per poco. Finché potete, camminate in questa luce, prima che vi sorprenda il buio. Allora sì che sarà troppo tardi per trovare la strada! Finché avete la luce (cioè io), affidatevi a lei e così diventerete figli della verità!” Detto questo, Gesù si allontanò e sparì.

#### <a href="" id="ultimo_discorso_in_pubblico">Ultimo discorso in pubblico</a>

<sup>37-43</sup> Nonostante tutti i miracoli che aveva fatto, la maggior parte della gente non credeva che Gesù fosse il Protagonista. Si avverava così la profezia del profeta Isaia: “Capo, chi crederà alle nostre parole? Chi capirà i potenti miracoli di Dio?” <sup><a href="#fn__3" id="fnt__3" class="fn_top">3)</a></sup> Non potevano credere perché, come aveva detto lo stesso profeta: “Dio ha accecato i loro occhi e indurito i loro cuori, in modo che non possano vedere, né capire, né rivolgersi a me per essere guariti”. <sup><a href="#fn__4" id="fnt__4" class="fn_top">4)</a></sup> Quando annunciò questo messaggio, Isaia si riferiva a Gesù, perché aveva avuto una visione della sua gloria. Comunque, molti, anche fra i capi ebrei, credevano che Gesù fosse il Protagonista, ma non lo dicevano a nessuno, per paura che i Farisei li cacciassero dalla comunità <sup><a href="#fn__5" id="fnt__5" class="fn_top">5)</a></sup>. Infatti, ci tenevano di più all’approvazione delle persone, che a quella di Dio.

<sup>44-50</sup> Gesù gridò alla folla: “Chi vede me, vede Dio che mi ha mandato. Io sono La Luce. Sono venuto in questo mondo per far uscire dal buio quelli che si affidano a me. Chi mi ascolta e non mi ubbidisce, io non lo giudico, perché sono venuto per salvare le persone, non per giudicarle. Ma chi mi respinge e non accetta il mio messaggio ha un giudice che lo aspetta: alla resa dei conti sarà giudicato secondo la verità che ho predicato. Non mi sono inventato niente, semplicemente vi ho riferito quello che il Padre mi ha ordinato di insegnare. Io so che le sue indicazioni portano alla vita infinita; perciò le cose che Dio mi ha ordinato di dire, io le ripeto tali e quali”.

<sup><a href="#fnt__1" id="fn__1" class="fn_bot">1)</a></sup>
Zac 9:9

<sup><a href="#fnt__2" id="fn__2" class="fn_bot">2)</a></sup>
Salmo 89:36-37

<sup><a href="#fnt__3" id="fn__3" class="fn_bot">3)</a></sup>
Isaia 53:1

<sup><a href="#fnt__4" id="fn__4" class="fn_bot">4)</a></sup>
Isaia 6:10

<sup><a href="#fnt__5" id="fn__5" class="fn_bot">5)</a></sup>
vedi Sinagoga


