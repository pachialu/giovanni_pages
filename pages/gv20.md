---
layout: page
title: 20
---
[<-indietro](gv19.html) [avanti ->](gv21.html)

--------------------------------
#### La tomba è vuota

<sup>1-2</sup> Domenica mattina presto, quando era ancora buio, Maria
Maddalena andò alla tomba e vide che la pietra era stata spostata
dall'entrata. Subito, corse da Simon Pietro e dall'allievo preferito di
Gesù, e disse: “Hanno portato via il corpo del Capo dalla tomba! Non
sappiamo che fine ha fatto!”

<sup>3-5</sup> Insieme ci precipitammo alla tomba. Io fui più svelto di
Pietro e arrivai per primo. Mi abbassai per guardare dentro e vidi le
bende per terra, però non entrai.

<sup>6-10</sup> Poi arrivò anche Simon Pietro, ed entrò nella tomba.
Anche lui vide le bende per terra e si accorse che il panno che copriva
la testa di Gesù era stato piegato e messo da parte. Allora anche io
entrai nella tomba: vidi e capii tutto! Infatti, fino a quel momento non
avevamo capito che la Bibbia diceva che doveva tornare in vita. Poi ce
ne tornammo a casa.

#### È risorto!

<sup>11-13</sup> Maria Maddalena, intanto, stava fuori dalla tomba a
piangere. Mentre piangeva, si abbassò per guardare dentro la tomba, e
vide due angeli. Erano vestiti di bianco e stavano seduti uno alla testa
e uno ai piedi del posto dove avevano poggiato il corpo di Gesù. “Perché
piangi?” le chiesero gli angeli. “Perché hanno portato via il mio Capo”,
rispose Maria, “e non so più dove l'hanno messo.”

<sup>14-18</sup> Poi si girò e vide qualcuno alle sue spalle. Era Gesù,
ma Maria non lo riconobbe. “Perché piangi?” le chiese, “Chi stai
cercando?” Maria Maddalena lo scambiò per il giardiniere. “Capo”, disse
fra le lacrime, “se l'ha portato via lei, mi dica dove l'ha messo, così
vado a prenderlo!” Allora Gesù la chiamò: “Maria!” Lei si voltò verso di
lui. “Professore!” esclamò. “Non aggrapparti a me!”, l'avvertì Gesù,
“perché non sono ancora salito al Padre. Invece, vai a cercare i miei
fratelli e digli che sto per salire al Padre mio e Padre vostro, al Dio
mio e Dio vostro.” Maria Maddalena corse dagli allievi e annunciò: “Ho
visto il Capo!” e riferì tutti il discorso con Gesù.

<sup>19-23</sup> Quella sera stessa gli allievi si riunirono, dopo aver
sbarrato per bene le porte, per paura dei capi ebrei. Improvvisamente
Gesù apparve in mezzo a loro. “Buonasera! E non vi
agitate!<sup><a href="#fn__1" id="fnt__1" class="fn_top">1)</a></sup>”
li salutò, poi gli fece vedere le mani e il fianco. Gli allievi erano
strafelici di rivedere il loro Capo! Gesù ripeté: “Non vi agitate! Come
il Padre ha mandato me, anch'io mando voi.” Poi soffiò su di loro,
dicendo: “Ricevete Spirito Santo. A chi perdonerete gli errori, saranno
perdonati. A chi non li perdonerete, non saranno perdonati.”

#### Tommaso

<sup>24-25</sup> L'allievo di nome Tommaso, detto “il Gemello”, non era
presente il giorno in cui venne Gesù. Quando gli altri gli dissero:
“Abbiamo visto il Capo”, lui rispose: “Se non vedo le ferite dei chiodi
nelle sue mani e non ci metto dentro il mio dito, e se non metto la mano
nel suo fianco, non ci credo!”

<sup>26-29</sup> Otto giorni dopo gli allievi si trovarono di nuovo
insieme e, questa volta, c’era anche Tommaso. Le porte erano sbarrate,
ma, improvvisamente, tra di loro apparve Gesù, in piedi. “Buona
sera!<sup><a href="#fn__2" id="fnt__2" class="fn_top">2)</a></sup>” li
salutò. Poi si girò verso Tommaso e gli disse: “Allora, Tommaso, metti
pure il dito nelle mie mani e la tua mano nel mio fianco. Non essere più
incredulo, ma fidati!” “Capo mio! Mio Dio!” balbettò Tommaso. Allora
Gesù gli disse: “Tu ti fidi perché hai visto. Beati quelli che si fidano
anche senza vedere!”

<sup>30-31</sup> Davanti agli allievi Gesù fece molti altri miracoli,
non raccontati in questo libro. Questi, invece, sono stati scritti in
modo che possiate stare certi che Gesù è il Protagonista della Storia,
il Figlio di Dio, e che, fidandovi di lui, potete avere vita a nome suo.

--------------------------------
<sup><a href="#fnt__1" id="fn__1" class="fn_bot">1)</a></sup> ,
<sup><a href="#fnt__2" id="fn__2" class="fn_bot">2)</a></sup>
alla lettera, “Pace a voi”

--------------------------------
[<-indietro](gv19.html) [avanti ->](gv21.html)