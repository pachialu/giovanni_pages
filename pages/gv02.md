---
layout: page
title: 2
---
[<-indietro](gv01.html) [avanti ->](gv03.html)

--------------------------------
#### Questa casa non è un mercato!

<sup>13-14</sup> Mancava poco alla Pasqua ebraica, e Gesù andò a
Gerusalemme. Nel Tempio trovò dei commercianti che vendevano buoi,
pecore e colombe per le offerte e anche dei cambiavalute, seduti dietro
i loro banchetti.

<sup>15-17</sup> Gesù fece una frusta con delle corde e cacciò tutti dal
Tempio. Spinse fuori le pecore e i buoi e rovesciò i tavoli dei
cambiavalute, facendo cadere le loro monete. Poi, rivolgendosi ai
venditori di colombe, gridò: “Portate fuori questa roba! Basta, fare il
mercato a casa di mio Padre!” A quel punto gli allievi si ricordarono di
una frase della Bibbia: *“La passione per la tua casa mi brucia nel
cuore!”*<sup><a href="#fn__2" id="fnt__2" class="fn_top">2)</a></sup>

<sup>18-22</sup> Alcuni capi Ebrei gli chiesero: “Chi ti autorizza a
comportarti così? Se sei un inviato di Dio, dimostracelo con un
miracolo.” Gesù rispose: “Distruggete questo Tempio e io lo rimetterò in
piedi in tre giorni.” E loro: “Figurati! Ci sono voluti quarantasei anni
per costruire questo Tempio, e tu lo ricostruiresti in tre giorni?” Ma
Gesù, quando aveva detto “questo Tempio” si riferiva al suo corpo. Dopo
la risurrezione, gli allievi si ricordarono di queste parole, e
credettero alla verità della Bibbia e delle parole di Gesù.

<sup>23-25</sup> Vedendo i miracoli fatti da Gesù a Gerusalemme, durante
le feste della Pasqua, molte persone si convinsero che era veramente lui
il
Protagonista<sup><a href="#fn__3" id="fnt__3" class="fn_top">3)</a></sup>.
Ma Gesù non si fidava di loro, perché conosceva la gente, e non aveva
bisogno che qualcuno gli spiegasse la natura umana.

---------------------------------------
<sup><a href="#fnt__1" id="fn__1" class="fn_bot">1)</a></sup>
il matrimonio degli ebrei durava anche una settimana ed era coordinato
da un direttore

<sup><a href="#fnt__2" id="fn__2" class="fn_bot">2)</a></sup>
<a href="sal069" class="wikilink2" title="sal069">Salmo 69:9</a>

<sup><a href="#fnt__3" id="fn__3" class="fn_bot">3)</a></sup>
Messia, vedi nota al cap. 1

---------------------------------------
[<-indietro](gv01.html) [avanti ->](gv03.html)