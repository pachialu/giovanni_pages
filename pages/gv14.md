---
layout: page
title: Giovanni 14
---
[<-indietro](gv13.html) [avanti ->](gv15.html)
--------------------------------
### <a href="" id="giovanni_14">Giovanni 14</a>

#### <a href="" id="io_e_il_padre">Io e il Padre</a>

<sup>1-4</sup> Poi Gesù disse ancora: “Non siate tristi. Fidatevi di Dio e anche di me. Lassù, nella casa di mio Padre ci sono molti posti: vado a prepararne uno per il vostro arrivo. Quando sarà tutto pronto, tornerò a prendervi, così potrete stare sempre con me. Se non fosse così, ve lo direi chiaramente. Ora sapete dove vado e conoscete anche la strada.”

<sup>5-7</sup> Tommaso ribatté: “Capo, noi non abbiamo la più pallida idea di dove stai andando, come facciamo a conoscere la strada?” Gesù gli disse: “Io sono la via, la verità e la vita. Nessuno può arrivare al Padre, se non passando da me. Se mi avete conosciuto, conoscerete anche il Padre, anzi, già adesso lo conoscete e lo avete già visto!”

<sup>8-11</sup> Filippo disse: “Capo, facci vedere il Padre e saremo soddisfatti!” Gesù rispose: “Filippo! Dopo tutti questo tempo passato insieme, non hai ancora capito chi sono io? Chi mi ha visto, ha visto il Padre. Allora, perché mi chiedete di vederlo? Hai ancora dei dubbi che io vivo nel Padre ed il Padre vive in me? Le parole che dico non sono mie, ma di mio Padre, che vive ed agisce attraverso di me. Quando vi dico che io sono nel Padre e che il Padre è in me dovete darmi fiducia, se no, almeno fidatevi di me per i grandi miracoli che mi avete visto compiere!”

<sup>12-14</sup> Ascoltatemi bene: chi si fida di me farà gli stessi miracoli che faccio io, anzi, ancora più grandi. Infatti io ritorno dal Padre e qualsiasi cosa chiederete a nome mio, io la farò. Questo renderà grande il Padre, proprio perché io, il Figlio, la farò per voi. Quindi, chiedete qualunque cosa a nome mio, e io la farò!

#### <a href="" id="gesu_promette_spirito_di_dio">Gesù promette Spirito di Dio</a>

<sup>15-18</sup> “Se mi amate, mi ubbidirete e io pregherò il Padre che vi dia un Assistente <sup><a href="#fn__1" id="fnt__1" class="fn_top">1)</a></sup>, che non vi abbandoni mai più. Parlo di Spirito di Verità, che la società non può accogliere, perché non lo vede e non lo conosce. Voi sì, perché vive con voi, e un giorno sarà in voi. No, non vi abbandonerò, né vi lascerò orfani. Tornerò da voi.”

<sup>19-21</sup> “Fra poco me ne vado da questo mondo, ma rimarrò con voi. Perché io vivo e anche voi vivrete. Quando risusciterò, saprete senza ombra di dubbio che io vivo unito al Padre, come voi siete uniti a me, ed io a voi. Chi mi ubbidisce, mi ama; e chi mi ama sarà amato da mio Padre, e anch’io lo amerò e mi farò conoscere da lui.”

<sup>22-26</sup> Giuda (non Giuda Iscariota, ma l’altro con lo stesso nome) gli domandò: “Capo, come mai vuoi farti conoscere soltanto da noi, tuoi allievi, e non dal resto del mondo?” Gesù rispose: “Perché mi rivelerò a quelli che mi amano e mi ubbidiscono. Anche il Padre li amerà e insieme, il Padre ed io, staremo con loro. Chi non mi ama, non mi ubbidisce. E, attenzione, non sono io che rispondo alla vostra domanda. Questa è la risposta del Padre, che mi ha mandato! Vi dico queste cose adesso, mentre sono ancora con voi. Ma quando il Padre manderà al mio posto l'Assistente, cioè Spirito di Dio, Spirito vi insegnerà tutto e vi ricorderà tutto quello che vi ho detto.”

<sup>27-29</sup> “Vi saluto dicendo 'Shalom' (pace). Prendete la mia pace, ve la regalo. E non è una frase fatta come si usa in giro. Quindi, non siate tristi, non abbiate paura! Ricordatevi quello che vi ho detto: 'Ora me ne vado, ma tornerò da voi.' Se davvero mi amate, dovreste essere contenti per me, perché ora posso andare dal Padre, che è più grande di me. Vi ho detto queste cose prima che succedano, così quando succederanno, capirete che sono affidabile.”

<sup>30-31</sup> “Mi rimane pochissimo tempo per parlare con voi, perché Satana, il malefico capo di questo mondo, si avvicina. In realtà, non ha alcun potere su di me. Sarò io a seguire spontaneamente le indicazioni del Padre, così tutti quanti sapranno che amo il Padre. Su, andiamo!”

<sup><a href="#fnt__1" id="fn__1" class="fn_bot">1)</a></sup>
Paracleto, termine greco che indica Aiutante, Consigliere, Consulente, Promotore


